"text","cmp_code","eu_code"
"PERCHE UNA LISTA VERDE NAZIONALE  I problemi legati al degrado ambientale e sociale sono costantemente presenti nella vita della gente mentre non sono ancora adeguatamente presi in considerazione dalle forze politiche Tradizionali.  Questo dato di fatto risponde alla domanda perché una lista verde ora. Gli italiani, andando a queste elezioni, si troveranno di fronte ad un sistema politico bloccato, che nessuna strategia seria di opposizione mette realmente in discussione, perché la logica industrial i sta prevale in tutte le forze politiche principali con esiti consociativi tra forze di governo e di opposizione. Questo assetto di potere, però, ha tremato di fronte ad una possibilità del tutto nuova, cioè che, a seguito del disastro di Cernobyl, i cittadini e le cittadine si pronunciassero direttamente sulla questione nucleare, che coinvolge aspetti non solo a rischio, di ambiente e di tranquillità quotidiana ma anche di economia, di tecnologia, di centri di potere, di tipo di sviluppo. L'assetto di potere basato sulla crescita quantitativa illimitata, che vede L'uomo come dominatore della natura, non poteva sopportare questo pronunciamento democratico e si è battuto a fondo per impedirlo, portando ad uno scioglimento del Parlamento, che appare dominato dalla non sicurezza e dalla mancanza di proposte alternative al logoro gioco del pentapartito. Di tutto ciò, non abbiamo di che rallegrarci. E tuttavia una cosa si è capita, cioè che l'attuale potere politico non sopporta che i cittadini intervengano direttamente sui problemi principali che riguardano la loro esistenza e quella delle generazioni future e coinvolgono aspetti di economia, di assetto territoriale, e di qualità dello sviluppo.  La cancellazione d'ufficio, che c'era già stata in precedenza, dei referendum della caccia, è andata nello stesso senso. Si intuisce così il grande potenziale di democrazia e di cambiamento che è possibile attivare, rafforzando proprio quel principio che si e voluto negare, cioè che il territorio, l'ecologia, le scelte di indirizzo dell'economia, sono cose che riguardano tutti i cittadini e che vanno discusse e decise in modo democratico.  La Lista Verde ora, vuoi dire che le nostre ragioni di esistenza, in questa organizzazione politica di cittadini preoccupati del rapporto uomo-natura e forza politica di rappresentanza non partitica, assumono una particolare attualità come sbocco politico per i cittadini privaci del diritto al referendum, da una dialettica di partiti tradizionali che non puntano su nuove espressioni di democrazia.  E tuttavia ci sono altre ragioni, con contenuto sia ideale che sostanziale. E' di pochi giorni fa la manifestazione pacifica e fortemente simbolica che con pieno successo ha collegato il reattore nucleare di Caorso con l'aeroporto militare di San Dannano, destinato ad aerei militari che trasportano bombe nucleari? Decine di migliaia di persone hanno così voluto manifestare la loro protesta contro il rinvio dei referendum, ma anche una precisa volontà contro il nucleare militare ed industriale e per un assetto economico e territoriale che vada d'accordo con la tranquillità e l'ambiente e con pacifici rapporti internazionali.  La Lista Verde in quanto connotata come lista ecologista, pacifista e non violenta, impegnata per la denuclearizzazione di tutto il territorio italiano, si pone in modo a tutti comprensibile in stretto collegamento con la catena umana e la cultura, che questa ha espresso.  LA DISTRUZIONE DELL'EQUILIBRIO NATURALE.  Le ragioni principali per votare la Lista Verde, in ogni caso, sono soprattutto quelle che derivano dalla quotidiana distruzione dell'equilibrio naturale, una catastrofe in atto ogni giorno,  che rasenta aspetti di irreversibilità e che non e certo meno pericolosa degli incidenti tipo Cernobyl.  Ogni giorno che passa, siamo obbligati a mettere a confronto il relativo benessere, costituito da merci e servizi, che abbiamo ottenuto con l'espansione industriale e la diffusione dei consumi,  con una degradazione della qualità dell'aria con piogge acide distruzione di boschi, e modifiche del clima e circolazione di radionuclidi con inquinamento dei fiumi e del mare, degradazioni idro-geologiche, cementificazione e del suolo, avvelenamento degli alimenti, malattie crescenti dovute ad elementi chimici  nocivi, malattie nervose da stress, distruzione della complessità ecologica.  Questa situazione, nel suo insieme, può essere descritta come una specie di scambio, quasi di gigantesca monetizzazione, per cui da una parte siamo in possesso di una rilevante possibilità di consumo, dall'altra siamo inquinati e siamo anzi indotti, ogni giorno, a diventare anche inquinatori, fino a portarci quasi ad una situazione che si vorrebbe di non ritorno, con la diffusione di una cultura dell'adattamento alla catastrofe, che è il contrario di una responsabile realistica cultura del cambiamento, quale è proposta da noi della Lista Verde.  L'ENERGIA  II nuovo tipo di sviluppo non è solo una questione di energia e tuttavia non per caso i nostri avversari si battono tanto per il nucleare. Si tratta in questo caso di grossi investimenti , grossi centri di potere, rilevanti aspetti politico e culturale. I reattori nucleari e le grandi centrali a carbone vengono proposti oggi come ieri rinnovando, una volta alla settimana, la vecchia minaccia basata su false previsioni di aumento dei consumi falsi black-out, false dichiarazioni di mancanza di alternative.  La verità è che i consumi energetici complessivi sono alla  saturazione dal 1973, mentre i consumi elettrici aumentano ad un tasso molto lento, del 2-2 l/2%,e ci è facile - se si vuole - provvedere con il parco esistente, con operazioni di potenziamento, oltre che di miglioramento ambientale, con la cogenerazione urbana e teleriscaldamento, con la valorizzazione della cogenerazione industriale, che le tariffe ENEL tendono a bloccare, con il ricorso alle fonti rinnovabili e soprattutto puntando sulla qualificazione della domanda, cioè sul miglioramento delle condizioni di consumo. Alti rendimenti, insomma, al posto di grossi impiantii Intelligenza ed equilibrio, al posto delle vecchie cattedrali industriali. Un impegno serio sui consumi elettrici esistenti ci permetterebbe di risparmiare, negli elettrodomestici, nella i1luminazione, nei motori elettrici  industriali, il 25% dei consumi elettrici attuali, a parità  di servizio reso. E nessuna soluzione è più ecologica che aumentare i rendimenti nei consumi di energia, di territorio,  materie prime?  Ecco l'importanza dell'energia e ecco il motivo profondo de  rifiuto dei referendum da parte dei centri di potere del conservatorismo filonucleare.  Le soluzioni della terza energia, basate sull'uso razionale  sulla ambientalizzazione delle fonti fossili e sulle nuovi  fonti rinnovabili, o corrisponde ad un approccio di tipo territoriale, con spostamento del potere energetico a livello municipali e locale, cioè più vicino al controllo sociale e meno disponibile per gli attuali assetti di poterei  La Lista Verde considerata emblematica, sotto ogni aspetto la lotta per l'alternativa energetica e si impegna per le nuove soluzione anche per nuove alleanze con centri industriali produttori di componenti e servizi adatti al territorio e con le organizzazioni dei lavoratori interessate agli aspetti occupazionali della alternativa.  Vogliamo puntare ad un tipo di società, di produzione e di lavoro che ci permetta di vivere bene, anche gioiosamente une vita più ricca di relazioni sociali più equilibrata, più aperta ai piaceri di un rapporto di alleanza con la natura.  L'ACQUA.  L'acqua, l'aria, il suolo, l'energia, sono i grandi settori segnati dalla degradazione del nostro rapporto con la natura, L'acqua, in particolare, bene prezioso per tutti i viventi quanto scarso, è oggi sprecata e manipolata e distrutta su larga scala.  Si costruiscono dighe senza una visione integrata dei vantaggi e svantaggi, si creano veri e propri tubi di cemento per dei piccoli fiumi che avrebbero bisogno solo di una sistemazione degli argini, destinano grandi quantità di acqua ad attività industriali che non hanno convenienza se valutate considerando tutto il ciclo produttivo e di impatto territoriale, si alterano  i corsi d'acqua e il mare con inquinanti chimici si sottraggono ad un corretto rapporto di cultura, di paesaggio di svago, si impedisce ormai lo stesso contatto dell'uomo con il fiume, dove in moltissimi casi è diventato pericoloso anche prendere un bagno.  La situazione del Mare Adriatico, in particolare è ben nota. Si tratta dell'inquinamento da detergenti e da sostanze organiche provenienti dalla zootecnica, dai rifiuti urbani e dai fertilizzanti, ma si tratta anche di sostanze tossiche di carattere chimico come nel caso degli scarichi di Porto Marghera. Lo scambio, in questo caso, si presenta come un aumento di merci di beni di consumo, di disponibilità di proteine animali per la alimentazione, ma di perdita dei fiumi e dei mari, attuando una gigantesca distorsione dello sviluppo, rispetto alla quale i danni immediati alla pesca e al turismo devono essere considerati come indicatori di qualcosa che è molto più grave. Si vorrebbe fare fronte a tutto ciò con una politica di depuratori, secondo il concetto di lasciare l'industria libera di inquinare, cercando poi di rimediare a valle con i depuratori.  I problemi in gioco, invece, richiedono provvedimenti a monte, cioè alla radice, bloccando la produzione degli elementi inquinati che, una volta introdotti nei corsi d'acqua e nel mare, svolgono una funzione di eliminazione degli organismi viventi e di distribuzione della capacità di autodepurazione dell'acqua stessa. / L'unica via d'uscita, in una situazione così grave, è il cambiamento nella gestione stessa del territorio, secondo due idee innovative una riguarda l'area da gestire, che non deve essere stabilita in base a limiti amministrativi, ma come area del bacino idrografico l'altra riguarda il carattere integrato  dell'approccio, che tenga conto di tutte le esigenze del rapporto uomo, acqua, territorio, e non solo di quelle industriali. La filosofia di fondo, da applicare nella nuova gestione, non deve essere di vedere l'acqua come una risorsa economica, funzionale a interessi misurabili in termini di profitto del tutto contingenti, ma come valore ambientale in sé dotato di vita ed equilibrio, da considerare come vincolo rispetto alle attività economiche .  Deve fare parte della nuova impostazione, e non solo per l'acqua, il concetto del monitoraggio accessibile ai cittadini. Per l'acqua, in particolare, si deve ricorrere a indicatori biologici, gli unici in grado di segnalare in forma sicura la effettiva condizione degli organismi viventi.  ALIMENTAZIONE E AGRICOLTURA.  Salta agli occhi la sproporzione tra ciò che si fa per l'industria, per le cattedrali energetiche, per inviare satelliti in ciclo o uomini sulla luna, e ciò che non si fa non solo per la difesa della natura, ma per la nostra stessa vita. Le catene della nostra alimentazione, ad esempio, sono ormai sistematicamente portatrici di veleno che si accumula nel nostro corpo e che si ritrovano, in quantità allarmanti, anche nella placenta e nel latte delle donne. Anche per questi aspetti è urgente il monitoraggi. Vogliamo sapere cosa sta avvenendo. Come i mass media non hanno mai parlato dei rischi nucleari, non solo di quelli dei reattori sovietici, ma anche di quelli occidentali, americani o francesi o italiano che siano, così i detentori dell'attuale potere economico industriale non danno informazioni sulla tossicità che entra nel nostro processo di vita. Occorre su questi aspetti, che riguardano il diritto alla salute, un impegno scientifico di misura e una informazione continua, per la quale la Lista Verde si impegnerà in sede legislativa. L'alimentazione, come problema, ci riporta alla agricoltura.  E qui ci troviamo in presenza di un modello agricolo che risulta dalla colonizzazione del territorio agricolo ad opera della industria chimica e alimentare, con il risultato della perdita della qualità, naturalità, a fronte di un aumento della quantità, anche oltre il necessario, cioè fino a portare a sistematiche eccedenze che poi vanno distrutte.  L'agricoltura industrializzata e chimicizzata porta a questo tipo di traguardo e ciò in un mondo che per due terzi della popolazione non riesce a nutrirsi a sufficienza. Dal punto di vista della terra, il risultato della colonizzazione  chimico-industriale, con il sovraccarico dei fertilizzati, è la sterilizzazione della terra, che viene ridotta a un sostrato inerte, ormai privo di attività da parte degli organismi viventi, con richiesta conseguente di quantità maggiori di concimi chimici e fitofarmaci produzione di specie di insetti sempre più resistenti, secondo un circolo vizioso che fa aumentare i costi, sia quelli visibili che quelli di distruzione del territorio. Altro aspetto della colonizzazione industriale è costituito dal grande allevamento di bestiame, con vere e proprie fabbriche con migliaia di animali, la cui separazione dalla terra porta come conseguenza il problema dei rifiuti organici. Si perde così il loro apporto naturale di arricchimento della terra e si da luogo invece ad un inquinamento del terreno e delle acque, mentre si negano i diritti fondamentali degli animali, costretti a vivere in immense zoopoli-lager.  La risposta, al di là di provvedimenti immediati di razionalizzazione, sta nella definizione di una agricoltura biologica, conforme all'equilibrio tra l'uomo e la terrai Curare la terra per guarire gli uomini è il principio di una nuova strategia agricola, o per realizzare la quale occorre una rete di tecnici agricoli capace di selezionare e applicare le innovazioni a partire da una idea di terra viva e attiva, dirottando consistenti risorse economiche per il passaggio dell'agricoltura biologica. Per quanto riguarda gli .allevamenti, un principio immediato da applicare è quello di fare pagare agli allevatori i costi dell'inquinamento, ma a medio e lungo termine occorre passare dal grande allevamento, senza rapporto con il territorio, ad una dimensione integrabile con la produzione agricola e con il modello biologico.  La Lista Verde si batterà non solo per una diversa produzione agricola, ma per la terra e la vita degli organismi viventi, animali e piante, come valore in sé, di cui gli uomini hanno bisogno per il loro stesso equilibrio. La difesa degli organismi viventi dall'inquinamento dalla produzione industriale di tipo irresponsabile, dalle vivisezioni, come la protezione della fauna dai cacciatori, continuando la battaglia anche dopo la negazione dei referendum, è parte integrante di una visione ecologica, alla ricerca di un nuovi equilibrio della specie umana, in rapporto con le altre specie.  CITTA"" TERRITORIO E AMBIENTE.  Occorre una svolta radicale nella gestione del territorio. La città deve essere costruita e rapportata a misura della vivibilità delle persone e non guidata dagli interessi del mercato, della rendita e dalle logiche aziendali private e pubbliche.  Realizzazione delle aree pedonali, e di sistemi di aree a verde, attrezzature e servizi organizzazione dei percorsi pedonali e ciclabili, eliminazione del traffico di attraversamento, organizzazione dei parcheggi e potenziamento dei trasporti pubblici, specialmente su rotarla, realizzazione del l'accessibilità per i disabili, sono solo alcuni degli aspetti relativi alla mobilità e vivibilità degli spazi urbani da imporre nelle nostre città.  Altri aspetti relativi allo spreco di risorse edilizie e di  suolo e a priorità sociali portano a chiedere con forza la disponibilità dell'enorme patrimonio residenziale fitto (con i più diversi strumenti: obbligo di affilo, incentivi economici, prelazione, ecc...).  A scala territoriale occorre aprire una grande campagna culturale e politica per la liberalizzazione delle autostrade; ciò permetterà sia di liberare per quanto è possibile i centri urbani dal traffico di attraversamento, sia di evitare la costruzione di nuove inutili e devastanti infrastrutture territoriali e anche ad impedire il rinnovo delle concessioni a società che privatizzano i profitti e socializzano le perdite e oltre tutto con i fondi neri inquinano la vita politica del paese.  Relativamente ai valori ambientali del territorio più vasto va rafforzata l'iniziativa e rinnovata la battaglia per ottenere sia la salvaguardia che la valorizzazione delle emergenze ambienta1i, statuendo parchi e riserve ma più in generale salvaguardando e ripristinando i sistemi ambientali (montagne, coste, laghi. fiumi, boschi ecc.) il tessuto e l'organizzazione dei territori  e degli insediamenti agricoli puntando in generale a garantire la rinnovabi1 ità delle risorse, l'auto equilibrio ambientale degli ecosistemi complessivi.  Vivibilità della città e salvaguardia ambientale e storica occupazione.  I temi di iniziativa e di impegno indicati offrono un grande campo e una grande occasione di sviluppo occupazionale nel nostro paese in grado di salvaguardare e ricostruire risorse che hanno anche una grande valenza economica (oltre che culturale.  Dal lavoro diretto per il recupero ambientale, per il recupero del patrimonio edilizio e urbano, per la manutenzione delle aree verdi alla gestione di parchi e aree ambientali, di iniziative di turismo alternativo, di beni  storico-testimoniali, di spazi espositivi e museali, centri socio-culturali. (Oltre alla già sperimentata gestione di aree agricole demaniali o private con aiuti e incentivi pubblici per una agricoltura senza additivi chimici).  Gli stessi campi applicativi (di recupero ambientale e urbano) su tematiche molto complesse possono consentire grandi sviluppi di tecnologie e sperimentazioni in grado di essere esportate in altre aree e altri paesi.  Infine la stessa attività di studio, rilevamento, censimento e analisi dei beni ambientali e storico-archittetonico-testimoniali ha già cominciato a dare ma molto di più potrà dare in futuro, occasioni di lavoro in particolare (come per le attività già citate) per cooperative di giovane. '  L'iniziativa diretta, il controllo della pianificazione e della gestione, l'iniziativa per le modifiche legislative.  L'iniziativa diretta nel paese è e resterà il punto principale di impegno sia per la modifica dei modelli culturali e di vita che per l'ottenimento di risultati concreti e andrà sempre più nei prossimi anni portata avanti con proposte progettuali generali o particolari in grado di dimostrare e indicare all'opinione pubblica la praticabilità corretta e operativa su diversi territori di idee generali (dalla pedonalizzazione alle aree a verde e per servizi, dalle piste ciclabili alla riorganizzazione dei trasporti pubblici e del traffico, dal recupero alla progettazione ambientale, alla gestione di spazi sociali e culturali.  Ma occorre imporre anche una radicale inversione di rotta nel processo di pianificazione e di gestione territoriale nel nostre paese imponendo la pianificazione ambientale e la salvaguardia e valorizzazione di questi elementi e strutture del territorio come valori principali e in varianti rispetto a qualunque intervento nel territorio vivibilità come criterio prioritarie per la pianificazione e gestione della città, comunque garantendo una progettazione ambientale e urbanistica qualitativa prima dì ogni intervento e conoscenza, reale partecipazione e controllo diretto dei cittadini in atti e decisioni che oggi restane confinati agli ""addetti ai lavori"": con trattati tra apparati  partitici e amministrativi e operatori economici.  Sono state elaborate indicazioni anche per iniziative parlamentari a modifica della legislazione vigente alcune di grande portata strutturale (regime dei suoli, demani pubblici di aree e di beni, piani ficazione ambientale) altre di portata minore per ottenere risultati specifici (parcheggi, verde e servizi, alberature, gestione di beni ambientali e storico-testimoniali). Ma è evidente che tali iniziative parlamentari anche quelle di minor portata, potranno ottenere qualche risultato a condizione che cresca la coscienza culturale e l'-iniziativa sociale e politica nel paese.  PROGRAMMA DEGLI ANIMALISTI.  a cura del Forum ""Noi e gli altri animali""  Saremo la voce di chi non ha voce, dei pesci che soffocano nelle acque inquinate, degli uccelli uccisi in nome del divertimento, delle scimmie, dei cani, delle cavie che nei laboratori di vivisezione vengono sacrificati in nome della ""scienza"".  Saremo la voce degli altri animali, che non sono soggetti di diritto, ma strumenti - per nutrire, vestire, divertire gli uomini - come impone la cultura antropocentrica, che tutto sull'uomo fonda e tutto all'uomo riconduce e subordinai.  Il lavoro dei Verdi in questi anni è stato rivolto alla sensibilizzazione dell'opinione pubblica e ad una serie di iniziative che si traducessero sul piano legislativo. Ma se è viva e tangibile la maturazione culturale dei cittadini sui temi animalisti - come testimonia la risposta pronta- e generosa ai referendum anticaccia, alle petizioni popolari in difesa della fauna, il rifiuto e la condanna della violenza sugli altri animali - nessuna risposta è invece venuta dalla classe politica.  Nella legislatura che si è appena traumaticamente conclusa, tante proposte di legge sono state presentate e subito dimenticate, o, nel migliore dei casi, stravolte.  ""LIBERAZIONE ANIMALE"" sarà dunque la nostra parola d'ordine, in Parlamento come tra la gente: in primo luogo, abolizione della vivisezione, espressione di una scienza falsa e crudele? abolizione della caccia, pratica inaccettabile sia sotto l'aspetto etico che ecologico, per cui nell'immediato chiediamo l'applicazione delle Convenzioni internazionali ed un drastica riforma della legge nazionale. Liberazione degli animali dagli zoo e loro sistemazione in apposite, tranquille ""Animai House"", lontano dagli occhi del pubblico. Ci batteremo contro il randagismo, il commercio e gli spettacoli con animali, contro gli allevamenti intensivi e la strage degli animali da pellicciai ci batteremo perché il sistema giuridico del nostro Paese persegua penalmente chi incrudelisce sugli altri animali.  E' inutile ribadire che la forza dell'arcipelago verde - anche quella animalista - non vorrà esaurirsi in Parlamento. Tra la gente, nelle strade, le Liste Verdi dovranno rilanciare il referendum nazionale contro la caccia, proposte di legge di iniziativa popolare, campagne di opinione su qualunque tema:  primo tra tutti il vegetarianismo. Solo così sarà, come vogliamo, vivo ed intenso il legame, l'arricchimento reciproco tra gli eletti e tutti coloro che si battono per i diritti degli altri animali.  RIFIUTI.  Ogni giorno si riversano nell'ambiente tonnellate di rifiuti, anche tossici e nocivi, che finiscono per la maggior parte in discariche abusive (come insegna il caso di Casale Monferrato)  I soli rifiuti solidi urbani ammontano a 17 milioni di tonnellate all'anno.  I Verdi chiedono che, anche in ottemperanza all'indicazione fornita dal decreto 915, la raccolta differenziata dei rifiuti solidi urbani sia attuata regolarmente nei Comuni del nostro paese.  La raccolta differenziata, infatti, permette di diminuire la quantità complessiva dei rifiuti da smaltire e i relativi costi ambientali ed economici. Permette inoltre di recuperare importanti risorse come la carta o l'alluminio delle lattine. Permette infine di evitare la diffusione di sostanze tossiche e nocive come il mercurio delle pile e delle batterie e i medicinali scaduti.  Gli altri cento comuni italiani deplastificati hanno inoltre dimostrato che si può ridurre l'invadenza della plastica, ad esempio sostituendo sacchetti e bottiglie con materiali biodegradabili o riciclabili.  Per quanto riguarda i rifiuti industriali, i Verdi sono per la loro riduzione già a monte, in fase di ciclo produttivo industriale.  Trattamento differenziato e riciclaggio degli scarti sono altri obiettivi che è possibile perseguire da subito, fermo restando  il principio di arrivare alla eliminazione delle produzioni..  nocive.  ECONOMIA.  La distruzione delle risorse e la perdita della qualità non danno luogo oggi ad una forte dinamica economica. Prevale la stagnazione, il problema occupazionale, a sua volta, appare insolubile con criteri tradizionali.  Se poi, invece di utilizzare indicatori rozzi e legati al profitto come il Prodotto Nazionale Lordo, che registrano indifferentemente qualsiasi spesa, si tenesse conto di nuovi indicatori, riferiti effettivamente alla qualità sociale ambientale dello sviluppo, ancor più chiaramente si vedrebbe che questo meccanismo economico non è portatore di progresso, ne di benessere.  Si cerca infatti di fare fronte ai problemi della gente con l'aumento dei consumi di merci, di territorio, di energia, senza nulla fare per i problemi veri che si pongono ora, come risulta dalle analisi fin qui sviluppate e che corrispondono alla esigenza di un approccio economico di tipo integrato, con una forte importanza accordata, già in sede di progetto, a quelle che oggi vengono considerate solo ""esternalità"", cioè l'equilibrio ambientale e territoriale, e con la necessità, sempre più sentita, di soddisfare il diritto alla qualità, alla tranquillità, alla auto-regolazione, alla varietà delle possibilità di vita e di occupazione, in generale ai problemi della soggettività. Non si possono attendere risposte in questo senso dalla spontaneità delle aziende e della logica del mercato. contrario, come risulta dal martellamento dei mass-media, veniamo invitati a consumare di più, a spendere di più per i medici, a cercare di sfuggire ciascuno per conto suo ai difetti del contesto in cui viviamo.  La istituzione pubblica, tuttavia, non rappresenta di per se una soluzione rispetto a questi problemi, in quanto opera di fatto a favore dell'attuale modello industriale, cercando al massimo di ammortizzare alcuni effetti negativi. Dobbiamo puntare sul rapporto tra ecologia ed economia e su un maggior grado di autoregolazione da parte dei cittadini e su un nuovo ruolo dell'istituzione, sia per quanto riguarda i contenuti che la partecipazione alle designi. In proposito, i principi fondamentali da seguire sono:  le decisioni che hanno un contenuto di regolazione complessiva dell'economia devono essere prese attraverso meccanismi democratico-istituzionali ma, per quanto riguarda l'azione dello Stato occorre distinguere tra gli aspetti di progetto, decisione, finanziamento, controllo dei risultati, da una parte, e gli aspetti strettamente attuativi che in molti casi possono essere affidati alle cooperative e alla iniziativa privata. La parte strategica dell'economia è quella che richiede un maggior grado di impegno politico in quanto da luogo a posizioni alternative con impatto sui principali centri di potere economiche politici e privati del paese .  Per sviluppare una iniziativa a questi livelli occorre costruire un ampio sistema di alleanze sociali ed economiche su precisi obiettivi programmatici, che definiscano punti di convergenza tra cittadini, associazioni, imprenditori, circuiti commerciali o bancari, nuovi interessi di lavoro anche cooperativi. A questo fine, un ruolo principale può essere svolto dalle economie e dalle istituzioni territoriali, in quanto si impegnano a sviluppare progetti integrati a favore della energetica, ambientale, urbana, agricola. Una importanza crescente ai fini di una modifica del mercato del lavoro va attribuita sia alle nuove occupazioni legate alla difesa dell'ambiente (agricoltura biologica, guide per i parchi naturali, cooperative per azioni di riciclo e risanamento territoriale .....) e alle nuove forme energetiche (risparmio dell'energia nel settore del calore in edilizia, raccolta ed elaborazione di dati, progetti e attività di gestione ). Vanno anche valorizzate le tendenze e capacità della gente ad autogestirsi una parte dei servizi necessari nella vita quotidiana e quindi rendendosi in parte autonomi dal 'lavoro salariato.) Questo insieme di possibilità va incoraggiato con una politica del lavoro che permetta una diversificazione dei rapporti di lavoro a seconda delle esigenze soggettive (liberarsi dalla dittatura dell'occupazione a tempo indeterminato e delle 40 ore settimanali)  Per una maggiore elaborazione e articolazione di nuove idee economiche, la Lista Verde potrà dotarsi di un ""Istituto di sviluppo in accordo con l'ambiente.  INGIUSTIZIA SOCIALE.  A partire da un approccio ecologico, il tema del'linguistizia sociale può essere visto in una nuova luce. La ricchezza e la disparità di mezzi finanziari infatti, vanno tanto più criticate quanto più coinvolte nei processi di degradazione del  contesto generale. In molti casi i ""ricchi"" sono portatori di responsabilità nell'attuale e distorta decisione economica e sul piano individuale puntano su modelli di vita che permettono solo a loro di superare difficoltà che hanno contribuito a creare.  I ""poveri"" invece non sono solo le persone anziane, gli improduttivi, le figure del l'emarginazione. Esiste una larga maggioranza di cittadini che deve fare i conti a con la povertà rispetto alla qualità e che non ha i mezzi nella sua realtà quotidiana per sfuggire agli effetti della distorsione e alla mancanza di servizi. In questo senso una riqualificazione di tutto il contesto urbano e territoriale è condizione necessaria per affrontare i nuovi aspetti della ingiustizia sociale.  ECOPAX (pace e disarmo)  I Verdi esprimono una opposizione integrale alla guerra e allo. sua preparazione da parte dello stato atomico e militare. Il nostro ""no a tutti gli eserciti"" si realizza nella costruzione della ""difesa nonviolenta"" come alternativa all'attuale ""difesa armata"", sperpero di risorse economiche, scientifiche e di intelligenze. I passi unilaterali da realizzare per contribuire al raggiungimento di tali obiettivi sono:  - Approvazione della legge contro il commercio d'armi.  - Revisione della legge sul servizio civile e suo collegamento con la protezione civile.  - Smilitarizzazione e denuclearizzazione del territorio.  - Sostegno all'obiezione di coscienza nei paesi dove essa ancora non è riconosciuta (in particolare paesi dell'Est europeo e Grecia.).  Lavoro culturale per diffondere l'educazione alla pace e nonviolenza, ad esempio tramite le Università Verdi.  I Verdi indicano nell'obiezione di coscienza fiscale alle spese militari una forma chiara di disobbedienza civile contro la preparazione bellica. In particolare nel corso della campagna elettorale sarà preminente l'impegno a diffondere e sostenere l'obiezione fiscale antimilitarista.» La campagna elettorale  dei verdi deve essere condotta con spirito nonviolento che vuole l'unità tra mezzi e fini (quindi niente sperperi, nessuna violenza verbale, uso di mezzi poveri ed ecologici).  MANIPOLAZIONE GENETICA.  •  I Verdi guardano con crescente preoccupazione alla diffusione delle tecniche di fecondazione artificiale, che rischino di rendere la riproduzione umana un atto sempre più dipendente dalla tecnologia e sempre più suscettibile di mercificazione .Anche le applicazioni della ingegneria genetica suscitano inquietanti interrogativi etici, sia in campo medico che su animali, piante e microrganismi.  Gravi incognite riguardano inoltre gli orientamenti della ricerca biologica di base, a causa della notevole presenza dell'industria, e quindi della logica del profitto, anche in sede pubblica.  Verdi ribadiscono il rifiuto della neutralità morale della scienza e della tecnica, il rifiuto della delega a esperti e l'affermazione della importanza del limite nella scienza, come aspetti essenziali per uno sviluppo non distruttivo, ma equilibrato delle possibilità umane. In particolare appare fondamentale l'esame attento degli aspetti etici nella pratica medica (bioetica) e l'informazione capillare e il dibattito pubblico sistematico su ogni appretto del progresso scientifico e tecnologico.  CULTURA DELLA CONVIVENZA.  E' diffuso nella società il bisogno di una nuova cultura della convivenza e di nuove forme di solidarietà. Vanno sviluppate nuove possibilità di vivere insieme diverse dalla famiglia. Si tratta in particolare di comunità che oltre alla convivenza sviluppano forme di cooperazione economiche, costituendo forme di vita che assumono un forte valore nel crescente individualismo in una situazione in cui molte persone sono abbandonate a se  stesse. La Lista Verde ritiene che comunità del genere costituiscano un elemento qualificato di socialità e vadano riconosciute e incoraggiate anche sul piano legale.  QUESTIONE PLURIETNICA.  II progetto verde è una messa in campo di relazioni tra molte culture in un contesto di promozione di tutte le possibili forme di autogoverno e di autogestione culturale. In questa ottica le diversità linguistiche ed etniche non vanno salvaguardate in termini di nazionalismi riconosciuti, sulla base di una selezione che finisce per promuovere alcune minoranze e non altre, ma occorre tutelare nel suo complesso il pluralismo linguistico tuttora esistente nella repubblica italiana anche attraverso una legge quadro che affidi alle regioni il compito di questione.  LE DONNE.  La cultura verde ha bisogno della presenza attiva e contagiante della cultura femminile. La sfida verde è infatti idea di un mondo in cui la differenza tra i sessi diventi occasione di arricchimento dei punti di vista e dei valori e non motivo di oppressione ed emarginazione delle donne. I Verdi sono quindi per la difesa e la diffusione del principio dell'autodeterminazione delle donne. Questa sfida i Verdi vogliono portarla anche al loro interno, facendosi protagonisti e strumento per un'irruzione delle donne e dei loro valori nella politica. Pertanto si impegnano a promuovere e garantirne la presenza diffusa anche nelle istituzioni e nelle istanze rappresentative.  CONCLUSIONE.  La Lista Verde è consapevole fino in fondo del degrado ambientale  e sociale, ma ritiene che gli orientamenti e le soluzioni proposte possano esprimere la possibilità concreta di una condizione di vita diversa, in cui il rispetto dell'ambiente vada d'accordo con il piacere di vivere.",NA,NA
