"text","cmp_code","eu_code"
"LA VIA VERDE.  PROGRAMMI D'AZIONE E PROGETTO DEI VERDI ITALIANI.  1.1. U CAMBIAMENTO DEGLI STILI DI VITA.  Vivere meglio, a livello individuale, della comunità locale, nazionale e planetaria, è, a ben vedere sia l'obiettivo fondamentale sia lo strumento indispensabile del progetto verde.  Vivere meglio, oggi, significa vivere verde: vivere in armonia con noi stessi, con i nostri simili e con il resto della natura. Vivere meglio significa vivere in modo consapevole. Nessuno attraversa la strada ad occhi chiusi: invece molti vivono come capita, rassegnati a stare peggio.  Vivere meglio significa vivere in modo responsabile e solidale. Occorre sapere ciò che si fa per poter evitare di recare danni a noi stessi e ad altri e fare ciò che si sa con comportamenti coerenti. Molti gravi problemi ambientali derivano dalla somma di tanti comportamenti individuali sbagliati ed insostenibili: abitudini, consumi e stili di vita. Diffondendo abitudini, consumi e stili di vita verdi è possibile consolidare una maggiore consapevolezza ecologica, limitare i danni all'ambiente, vivere meglio e svolgere un'azione di orientamento del mercato e delle stesse attività produttive, contribuendo a democratizzare le stesse decisioni economiche.  Questo cambiamento delle abitudini, dei consumi e degli stili di vita si ispira ai seguenti principi:  - Rivalutare: la qualità della vita dipende dalla salute fisica e psichica, dallo sviluppo delle relazioni umane, della creatività culturale, del rispetto per il mondo naturale e per la vita e non dal consumo di beni materiali non necessari.  - Riconvertire: il sistema economico dovrebbe essere riconvertito in modo da non essere più centrato sulla produzione e sul consumo di beni materiali non essenziali per pochi, dovrebbe invece mirare al soddisfacimento delle necessità vitali per tutti. Visto che i paesi industriali consumano la stragrande maggioranza delle risorse naturali mondiali e  producono la gran parte dell'inquinamento globale, devono anche assumersi la maggiore responsabilità per ripristinare l'equilibrio naturale.  - Ridistribuire: tutti hanno diritto ad una giusta proporzione di risorse naturali nei limiti della capacità e disponibilità della Terra. Soddisfare le esigenze primarie di tutti è un prerequisito fondamentale sia per stabilizzare la popolazione mondiale, sia per raggiungere la sostenibilità ecologica.  - Ridurre: i livelli di consumo e di produzione devono essere rallentati per poter essere adeguati alla capacità della Terra di rigenerarsi. Occorre ridurre i consumi di energia, in particolare dei combustibili fossili e promuovere le fonti rinnovabili. Occorre tagliare drasticamente la produzione e l'impiego di materiali militari e di amai: uno spreco non più sostenibile.  - Riutilizzare: i beni dovrebbero essere prodotti consentendo il massimo riutilizzo, una lunga durata, alta efficienza e facile riparabilità ed il minimo impatto sull'ambiente.  - Riciclare: non dovrebbero esistere rifiuti da buttare via, ma solo risorse da recuperare, come energia e materiali, per ridurre al minimo il consumo di risorse naturali e gli inquinamenti.  1.2. Gli obiettivi.  Sulla base di questi, principi individuiamo alcuni obiettivi d'azione, parziali ma importanti, per il contenuto simbolico e per le conseguenze pratiche:  a) sviluppare i consumi ecologici, di prodotti sani, di alimenti naturali non trattati chimicamente, ottenuti con tecnologie non inquinanti, che per imballaggi- e scarti consentano un facile recupero e non comportino rifiuti pericolosi.  b) contrastare il consumismo, il prodotto usa e getta, a rapido deterioramento, superfluo, ad alta produzione di rifiuti, nocivo per la salute e per l'ambiente, e) limitare e ridurre Fuso di {armaci, migliorare e difendere la salute migliorando la nostra vita, a livello fisico e culturale, curando la qualità dell'ambiente, degli alimenti e delle bevande.  d) ridurre Fuso dell'automobile, riducendo gli spostamenti inutili, andando di più a piedi, in bicicletta e con i mezzi pubblici; ridurre la velocità delle automobili che è responsabile di oltre un terzo delle morti per incidenti.  e) ridurre i consumi di energia, e di energia elettrica in particolare, evitando gli sprechi, con elettrodomestici e lampadine a risparmio energetico e con gli altri interventi necessari alla conservazione ed agli usi appropriati, contribuendo anche per questa via a ridurre le emissioni di anidride carbonica e quindi del riscaldamento del pianeta con l'effetto serra.  f) ridurre la produzione di rifiuti, controllando gli imballaggi e valutando gli scarti già al momento dell'acquisto, valorizzando il recupero ed il riuso, partecipando o promuovendo raccolte differenziate,  g) migliorare i propri ambienti di vita e di lavoro con le tante iniziative possibili che vanno dai materiali, alle vernici impiegate, all'eliminazione di possibili fonti di inquinamento, al miglioramento della vivibilità, fino ai giardini di cortile e di caseggiato.  h) aumentare il tempo dedicato al contatto con la natura, contatto sempre rispettoso e attento a non recare darmi, meglio se accompagnato da iniziative dirette di conservazione, tipo manutenzioni e pulizie nei parchi e giardini, delle rive dei fiumi.  1.3. GLI STRUMENTI  a) Informazione e formazione. Questi obiettivi possono essere condivisi da molte persone se queste fossero informate della loro importanza, di cosa in concreto si può fare per raggiungerli. E quindi decisivo attivare tutti i soggetti possibili dell'informazione e della formazione di pratiche ecologiche: stampa, radio e televisione, scuole di tutti i gradi, iniziative dirette sul territorio, enti locali.  Molto utile in tal senso è l'istituzione, almeno in ogni città, di un centro ecologico per diffondere le informazioni, per orientare ecologicamente i consumatori, con uno sportello aperto in grado di raccogliere notizie e suggerimenti e metterli a disposizione dei cittadini.  b) Sviluppare e riqualificare in senso ecologico le associazioni dei consumatori e degli utenti. Tutelare i consumatori e gli utenti significa dare la possibilità ai cittadini di partecipare più attivamente a scelte consapevoli di prodotti e di servizi, contribuendo ad influenzare il mercato in direzione di una maggiore qualità e compatibilità ambientale.  e) Promuovere ed estendere i marchi di qualità ecologica dei prodotti e dei processi produttivi, insieme ad adeguati controlli. Un prodotto ecologico deve sempre poter essere distinguibile, anche visivamente, da ogni altro e il marchio che lo distingue, insieme alle informazioni allegate, devono essere garantiti da una pubblica autorità, per evitare che tali marchi diventino puri espedienti pubblicitari.  d) Riorientare produzioni e consumi con un uso ecologico della leva fiscale. In genere i prodotti ecologici costano più degli altri. Questi costi aggiuntivi dovrebbero essere contenuti e non scaricati interamente sui consumatori, per incentivarli a sostituire i prodotti più inquinanti e per ridurre il rischio di rendere i prodotti ecologici accessibili solo a persone con reddito alto. Per questo è necessario ridurre il prelievo fiscale sulla produzione e sul consumo di tali prodotti compensando questa riduzione con un aumento di prelievo sulle produzioni e sui prodotti più inquinanti, in modo che questo intervento non pesi sulle casse dello Stato.  e) Sviluppare i controlli ambientali e sanitari e promuovere la prevenzione. Le strutture pubbliche preposte ai controlli ambientali e sanitari sono molto carenti. Occorre far decollare sia l'Agenzia nazionale per l'ambiente sia quelle regionali; occorre moltiplicare personale, laboratori ed attrezzature disponibili a livello territoriale per controlli puntuali sulle numerosissime fonti di inquinamento dell'aria delle acque e degli alimenti. I cittadini devono poter chiedere direttamente questi controlli ed essere informati dei  risultati.  Lo sviluppo dei controlli e dell'informazione sui rischi ambientali e sanitari è il modo  concreto con cui si fa prevenzione.  2.1 LA RISPOSTA DEI VERDI ALLA DISOCCUPAZIONE DEI GIOVANI.  Lo sviluppo delle tecnologie che consentono di produrre di più con meno personale, una relativa stasi dei mercati di molte produzioni tradizionali, stasi dovuta a più ragioni;  hanno causato anche nei paesi sviluppati una crescita della disoccupazione.  In Italia il problema è ulteriormente aggravato dall'alto debito pubblico e dall'alto, conseguente, costo del denaro, che sottraggono risorse per investimenti capaci di ridurre la disoccupazione, con conseguenze drammatiche nelle zone del paese, in particolare nel Mezzogiorno, dove più debole è il tessuto produttivo e tecnologico. Particolare rilievo assume la disoccupazione giovanile, relativamente la più numerosa, che comporta:  attesa di un lavoro fin verso i trent'anni, e anche oltre, perdita degli anni migliori per i giovani e per la società, riduzione della libertà di scelta, aumento delle difficoltà per molte famiglie, incremento dell'emarginazione sociale. A fronte di questa grave situazione dell'occupazione, e di quella giovanile in particolare, occorre, impedire che questa diventi alibi per nuove distruzioni ambientali: occorre invece che le politiche ambientali siano occasione di nuova occupazione e non più solo un vincolo. La vecchia strada, quella della crescita delle produzioni tradizionali e delle grandi opere ad alto impatto ambientale, comporta costi enormi, finanziari ed ecologici, e non è più in grado di portare un sufficiente incremento dell'occupazione. Occorrono idee nuove capaci di attivare nuove iniziative economiche e di creare nuova occupazione. Il progetto verde apre queste nuove e rilevanti possibilità. Le iniziative per nuova occupazione devono certo investire la formazione (il numero dei tecnici e dei laureati è molto basso in molti settori, rispetto ad altri paesi europei), gli orari di lavoro (con riduzione dell'orario per distribuire fra più occupati il lavoro disponibile, per tradurre l'aumento di produttività in migliore qualità della vita, per ottenere maggiore elasticità negli orari e nei periodi di lavoro), le politiche economiche e fiscali. Ma è nelle nuove iniziative verdi che si può creare una consistente nuova occupazione, aggiuntiva, in particolare nei seguenti settori: a) difesa del suolo e delle acque: la gestione del territorio, delle fasce di pertinenza fluviale e degli alvei, con interventi di manutenzione, di ri-naturalizzazione, di conservazione, ridurrebbe i pericoli delle piene e dei dissesti idrogeologici, lo sviluppo dei controlli, dei monitoraggi dei corsi d'acqua, contro lo svernamento di scarichi inquinanti, le discariche abusive e la manomissione degli alvei. Tutto ciò potrebbe creare dai 30 ai 50 mila nuovi posti di lavoro.  b) la stabilizzazione delle emissioni di anidride carbonica con i seguenti interventi:  miglioramento dell'efficienza dei processi di combustione, sviluppo del risparmio energetico con usi finali appropriati, interventi per la conservazione e la riduzione dei consumi, sviluppo della cogenerazione, del teleriscaldamento e delle fonti rinnovabili (fotovoltaico, solare ed eolico). La nuova politica energetica consente interventi diffusi con possibilità di creare almeno 150- 200.000 nuovi posti dì lavoro.  e) lo sviluppo e la valorizzazione delle aree protette: completando il sistema delle aree naturali protette (17 parchi nazionali, 140 riserve statali, 7 riserve marine, 75 parchi regionali, 172 riserve naturali regionali), migliorandone la gestione e l'organizzazione si può avere un forte incremento di visitatori (italiani e stranieri) per arrivare in pochi anni a 70-80 milioni di visitatori e a un aumento dell'occupazione di almeno 90 mila unità (10 mila lavoratori impiegati nelle aree protette, nelle diverse funzioni e almeno 80 mila nell'indotto): ciò si può realizzare con una corretta gestione di queste aree gestendo itinerari stabiliti e regolando i flussi turistici in modo sostenibile per gli equilibri ecologici.  d) interventi per il risanamento ed il recupero dei centri storici: un grande patrimonio storico, monumentale, architettonico ed artistico, spesso in condizioni di grave degrado. In questo campo le possibilità occupazionali sono molto ampie, dipendono dalle risorse finanziarie che si possono attivare: risorse nazionali, ma anche internazionali e locali, risorse pubbliche, ma anche private. In questo caso le cifre variano molto: potrebbero essere! dai 200 mila ai 500 mila nuovi occupati.  e) altri settori di interesse ambientale: conversione ecologica di produzioni e di impianti inquinanti; sviluppo di tecnologie e di impianti per i controlli, per il recupero, per la depurazione. E, ancora, lo sviluppo del trasporto pubblico urbano; il riutilizzo e il riciclaggio dei rifiuti; lo sviluppo del turismo e la valorizzazione del patrimonio artistico, storico ed ambientale del paese. In tutti questi settori non è irrealistico stimare dai 200 a 300 mila nuovi posti.  2.2. LE PRIORITÀ DEI VERDI PER L'ECONOMIA.  La proposta dei verdi per l'economia investe vari ambiti: dai consumi alla gestione del territorio, dai trasporti alle politiche energetiche, a molti altri settori. Tre sono, però, le priorità che individuiamo per il decollo dell'economia verde: una riforma fiscale ecologica; la diffusione di tecnologie pulite, la conversione ecologica dell'agricoltura.  a) La riforma fiscale ecologica  La leva fiscale ha un ruolo importante per incentivere produzioni e tecnologie pulite e disincentivare quelle inquinanti, per orientare i consumi, per indirizzare il mercato verso compatibilità ecologica. In Italia la riforma fiscale ecologica è necessaria anche per qualificare una riforma del sistema fiscale non più l'inviabile. Il sistema fiscale italiano è insieme oppressivo, inefficiente ed ingiusto. E' oppressivo perché complicato, contorto, lontano dai cittadini: comprende oltre 100 tasse, regolate da oltre 3000 leggi e decreti, che comportano 137 milioni di versamenti l'anno, con rinvio di duecento milioni di documenti. E' lontano dai cittadini; non c'è relazione fra ciò che si paga e le prestazioni che si ottengono; è centralistico (1'80% delle imposte viene pagato allo Stato). E"" inefficiente ed ingiusto perché favorisce l'evasione fiscale, è centrato sul reddito e sulle persone e colpisce in particolare il lavoro dipendente. La situazione del debito pubblico italiano non consente una significativa riduzione delle entrate fiscali globali, almeno nell'immediato. Il livello già alto della pressione fiscale non consente ulteriori aumenti. La riforma fiscale ecologica ha due vincoli: non ridurre le entrate e non aumentare la pressione globale. Deve puntare, quindi, a realizzare un sistema più efficiente, più giusto, vicino e condiviso dai cittadini. La riforma fiscale ecologica è ispirata ai seguenti principi:  - federalismo fiscale, attraverso l'attribuzione di potere fiscale anche ai Comuni ed alle Regioni e la tripartizione di tributi statali in: funzionamento dello Stato e garanzia del debito pubblico, attribuzione alle Regioni e solidarietà fra aree del paese.  - lotta all'evasione e all'elusione fiscale per consentire di pagare meno pagando tutti, tassando tutti i patrimoni (immobili, utili finanziari ecc)e abolendo il segreto bancario agli effetti delle verifiche fiscali, stabilendo un collegamento fra recupero dell'elusione e dell'evasione e la riduzione della pressione fiscale per quanti pagano le tasse.  - semplificazione del sistema fiscale riducendo drasticamente e unificando tributi, riunificando e semplificando la normativa fiscale in un testo unico, riorganizzando e  potenziando l'amministrazione finanziaria, istituendo lo sportello unico per gli adempimenti fiscali dei cittadini.  La riforma fiscale ecologica spostando il carico fiscale dalle persone alle cose, detassando in particolare il lavoro dipendente contribuisce ad incrementare l'occupazione. In particolare:  a) rivedendo e incrementanto il prelievo fiscale sull'impiego di energie non rinnovabili, responsabili di emissioni di carbonio,  b) introducendo un prelievo fiscale, articolato in particolare a livello locale e regionale, sui beni a rilevante impatto ambientale, sull'uso di risorse ambientali e naturali,  e) rivedendo il sistema delle imposte indirette sui consumi, incrementando quelle sui consumi non necessari e su quelli di prodotti a rilevante impatto ambientale. Questi interventi non devono rimettere in discussione, bensì rafforzare, il carattere progressivo del sistema fiscale: i maggiori introiti delle tasse ecologiche vanno compensati con una riduzione dell'IRPEF sul lavoro dipendente e, più in generale, con il sostegno ai redditi bassi.  b) Lo sviluppo delle tecnologie pulite  Per tecnologie pulite si intendono:  - quei processi produttivi e quelle tecniche di produzione che riducono, o eliminano, o prevengono la produzione di inquinamento, limitano o evitano la produzione di rifiuti o scarti, riducono gli sprechi, favoriscono il risparmio di materie prime ed energia, incentivano l'uso di risorse rinnovabili ed il risparmio di quelle non rinnovabili.  - quei prodotti non inquinati e non inquinanti, a più lunga durata, che possono essere riutilizzati, facilmente riciclati o i cui rifiuti siano ridotti e non siano pericolosi. Più che intervenire per disinquinare o depurare a valle, una più efficace difesa dell'ambiente richiede lo sviluppo di tecnologie pulite, sia nei processi produttivi che nei prodotti. Il nostro paese sta accumulando un ritardo nelle sviluppo delle tecnologie pulite. I pochi casi noti riguardano aziende soggette ad una forte contestazione degli ambientalisti e dei cittadini che avviano processi di innovazione tesi a ridurre o eliminare le emissioni inquinanti dei propri impianti. Si tratta di casi limitati. E' largamente prevalente l'impostazione tradizionale, fondata sul ricorso ad interventi di disinquinamento piuttosto che interventi di modifica dei processi produttivi. Per i prodotti puliti c'è oggi una maggiore attenzione dei consumatori. Ciò sta spingendo alcune aziende a fabbricare prodotti meno inquinanti e a migliorare l'immagine dei loro prodotti, sottolineando la loro compatibilità ambientale. Ne sono un esempio i detersivi senza fosfati, i prodotti che  non danneggiano l'ozono, le autovetture meno inquinanti, gli alimenti senza conservanti ne coloranti, i prodotto biologici e quelli realizzati con materiali riciclati. Si tratta comunque ancora di casi limitati, con un'incidenza quantitativa modesta rispetto all'insieme dei consumi. Recentemente è stato introdotto anche in Italia il sistema europeo ECOLABEL: il marchio ecologico che le imprese possono richiedere ad apposita autorità, a determinate condizioni, per i loro prodotti ecologicamente compatibili. E' un primo inizio, anche se questo sistema è molto debole dal lato delle certificazioni e dei controlli è non ha adeguate sanzioni per eventuali infedeltà. E' prevista pure, a partire dal 95, la possibilità che le imprese aderiscano volontariamente ad un sistema, sempre europeo, di certificazione ambientale (ECOAUDIT). Aderendo a questa iniziativa le imprese si dovranno impegnare ad adottare una politica ambientale ben precisa che verrà sottoposta al controllo di verificatori ambientali esterni e resa pubblica. Per far sviluppare le tecnologie pulite è necessario:  - mantenere alta l'attenzione dei consumatori sulla qualità e sugli impatti dei prodotti e la mobilitazione dei cittadini contro gli impianti industriali più inquinanti.  - rendere più rigorosa la normativa ambientale e non accettare deroghe, perché, oltre a danneggiare l'ambiente, scoraggiano le tecnologie pulite e gli sforzi fatti per attuarle.  - favorire le politiche di riduzione ed eliminazione dell'inquinamento rispetto a quelle di intervento a valle, di disinquinamento.  - sviluppare un programma di incentivi e agevolazioni fiscali a favore delle tecnologie pulite, finanziato con maggiori oneri a carico delle tecnologie inquinanti, gli incentivi devono essere concessi sulla base dei miglioramenti effettivamente ottenuti e le penalità devono colpire le imprese che continuano ad impiegare tecnologie inquinanti; incentivare la ricerca e lo sviluppo di tecnologie pulite e la delusione dell'informazione su queste tecnologie, sviluppare la formazione di tecnici specializzati in queste tecnologie.  c) La svolta ecologica nell'agricoltura  La naturale alleanza fra ambiente e agricoltura si è trasformata in aperto conflitto negli anni dell'agricoltura industrializzata e chimicizzata. La naturale alleanza è fondata sul fatto che la qualità dell'ambiente, dell'aria, dell'acqua e del suolo è condizione vitale per l'agricoltura e che l'attività agricola potrebbe migliorare la manutenzione e gestione del territorio. Quest'alleanza si è trasformata in aperto conflitto a causa della pretesa di aumentare illimitatamente produttività e produzione con il ricorso crescente alla meccanizzazione, ad aggiunte di energia e di prodotti chimici, e con produzioni sempre  più standardizzate e concentrate in minore superficie agricola. Questo tipo di agricoltura è diventato elemento di inquinamento non secondario del suolo, delle acque e dei prodotti agricoli. Questo tipo di agricoltura è ormai in crisi: i costi unitari sono cresciuti per il degrado delle risorse, per la crescita dei costi aggiuntivi di macchinari, di chimica e di energia, per le difficoltà di mercato per prodotti standardizzati e di bassa qualità. Da questa crisi si esce solo con un svolta verde che ristabilisca l'alleanza fra ambiente e agricoltura. Questa svolta è in sintonia con i mutamenti di indirizzo della politica agricola comunitaria. La vecchia politica agricola comunitaria puntava essenzialmente sul sostegno protezionistico dei prezzi per unità di prodotto, spingeva verso una crescita indifferenziata delle produzioni e verso uno sfruttamento indiscriminato delle risorse. La nuova politica agricola comunitaria ha drasticamente ridimensionato il sostegno ai prezzi e punta, con interventi mirati, alla trasformazione strutturale dell'agricoltura europea nelle seguenti direzioni:  - riduzione dell'impatto chimico per ettaro, rafforzamento della qualità e tipicità dei prodotti, sviluppo dell'agricoltura biologica a partire dalle aree protette,  - riduzione del patrimonio bovino ed ovino per unità di superficie ed estensione di prati e pascoli permanenti,  - agricoltura come servizio dì tutela e manutenzione del territorio a fini conservativi, per attività turistiche e ricreative,  - sviluppo di colture capaci di produrre materiali a basso costo e basso impatto ambientale impiegabili anche nell'agroindustria. Questi nuovi indirizzi possono comportare un recupero di reddito e di occupazione in agricoltura. Valorizzare e recuperare il patrimonio vegetale e specifico locale, fornire prodotti di migliore qualità, di maggiore valore nutrizionale, tipici, gradevoli e sani, garantiti da apposito marchio, può consentire di spuntare anche prezzi migliori ed avere ampio mercato, interno e internazionale. Le nuove imprese agricole, agro-territoriali, si baseranno non solo su produzioni diversificate, ma anche su servizi che comporteranno aumento di occupazione e di reddito. Per indirizzare e incoraggiare questa svolta è necessario:  - riaprire un grande dibattito sulle funzioni ed il rilancio verde della nostra agricoltura.  - svolgere un 'attivo ruolo nel Parlamento Europeo per rafforzare e finanziare questo nuovo indirizzo.  - svolgere un ruolo attivo nelle istituzioni italiane (in particolare Parlamento e Regioni) per utilizzare in maniera più adeguata la leva fiscale e quella degli incentivi a favore della nuova agricoltura.  - destinare parte delle risorse per la difesa del territorio e per il riassetto idrogeologico ed idrografico alle nuove aziende agro-territoriali e comunque ad interventi integrati per l'agricoltura e la gestione del territorio.  3.1. PREVENZIONE, CONTROLLI, TESTI UNICI.  La legislazione ambientale italiana è il prodotto dell'inseguimento delle continue emergenze: è una legislazione per strati sovrapposti, confusa, complicata, di difficile interpretazione ed applicazione. Questa legislazione va riordinata, semplificata attraverso testi unici, chiari, coerenti con le direttive dell'Unione Europea, in buona parte ancora disattese. L'apparato amministrativo, tecnico e dei controlli va riorganizzato e potenziato: troppe leggi sono inapplicate, troppi i ritardi accumulati in vari settori. Il governo Berlusconi in campo ambientale ha lasciato una pesante eredità negativa: una sanatoria generalizzata e incontrollata dell'abusivismo edilizio, un tentativo di smobilitazione della legislazione urbanistica, decreti di svuotamento della legge Merli sulla tutela delle acque dall'inquinamento e della normativa sui rifiuti, un blocco dell'Agenzia nazionale per la protezione dell'ambiente, per citare solo i casi più importanti. Il governo Dini ha commesso l'errore iniziale di unificare, nelle mani di un solo ministro, Lavori pubblici e Ambiente, sottovalutando sia l'impegno necessario nelle politiche ambientali sia la necessità di un'azione energica per rimediare ai danni prodotti dal governo precedente. Grazie agli sforzi ed all'iniziativa parlamentare dei verdi, alcuni provvedimenti sono stati corretti e modificati, ma il quadro complessivo resta carente e negativo. Occorre una nuova ed energica riorganizzazione del Ministero dell'ambiente, .occorre far decollare realmente l'Agenzia nazionale per l'ambiente e le Agenzie regionali per dotare le politiche ambientali dei necessari strumenti tecnici e di controllo. Occorre rafforzare e sviluppare la prevenzione a partire della reale applicazione della valutazione d'impatto ambientale non solo sui progetti di singole  opere significative ma anche sui piani e sui programmi di iniziative con rilevante  incidenza ambientale, sia a livello nazionale che regionale. Occorre infine individuare alcune priorità ambientali sulle quali concentrare l'iniziativa per affrontare e risolvere almeno alcuni problemi, fra i numerosi che abbiamo di fronte. Le priorità ambientali individuate in questo programma sono: i rifiuti, le alluvioni e le frane, le risorse idriche, il traffico urbano e la mobilità.  3.2. Emergenza rifiuti.  I rifiuti solidi urbani sono passati da 14 milioni di tonnellate nel 1979, a 17 milioni di tonnellate nel 1989, a 20 milioni nel 1990 e a oltre 21 milioni nel 1993. Il dato dell'93 è particolarmente preoccupante: in presenza di uno stallo demografico e di una contrazione dei consumi, è aumentata la quantità di rifiuti urbani. Siamo ormai a 380 kg/anno procapite di rifiuti urbani (l'incremento annuo è del 4% in peso e del 5% in volume per abitante). Alle 21 tonnellate di rifiuti urbani si sommano altre 3 milioni di t/anno di rifiuti speciali solidi, assimilabili agli urbani, 3 milioni e mezzo di t/anno di fanghi provenienti dalle acque di depurazione ed almeno una parte, di difficile quantificazione, delle 24 milioni di tonnellate di inerti di origine civile. Per smaltire tutto ciò sono disponibili 785 discariche autorizzate con una capacità di smaltimento di 17.160.000 t/anno, 40 impianti di incenerimento con una capacità di 1.950.000 t/anno. Il che significa che, senza tener conto degli inerti, ci sono almeno 10,4 milioni di tonnellate di rifiuti urbani, assimilabili e fanghi smaltiti irregolarmente: una quota di circa il 40% del totale. A fronte di tutto ciò, supponendo che la capacità di smaltimento delle discariche esistenti resti costante, per far fronte alle necessità attuali, occorrerebbero numerose nuove discariche solo per recuperare lo smaltimento non autorizzato di rifiuti. Oggi, in Italia, un paese densamente popolato, con una situazione ambientale già degradata, l'attuale politica dei rifiuti urbani e assimilabili è, palesemente, insostenibile. Non si tratta solo di giudicare antiecologico seppellire potenziali risorse generando inquinamento, ma di capire che non è più possibile mandare in discarica il 91% dei rifiuti urbani (4% agli inceneritori, 2,5% compostaggio e RDP e 2,5% raccolta differenziata) e che l'alternativa non è l'incenerimento dei rifiuti tal quali, incenerimento rischioso per l'ambiente, costoso, di difficile gestione e poco adatto a recuperare energia. Mentre per i rifiuti urbani c'è un sistema locale di raccolta e quindi di controllo, per i rifiuti industriali siamo in assenza di controlli. La situazione è stata ulteriormente peggiorata dai decreti continuamente reiterati che, cambiando nome da ""rifiuti destinati al recupero"" a ""materie prime seconde"", ha consentito di eludere autorizzazioni e controlli ambientali. Per affrontare il problema in modo adeguato è necessario:  a) ridurre i rifiuti con i seguenti interventi:  - istituire un fondo di innovazione tecnologica, di incentivazione dei processi produttivi e dei prodotti a bassa produzione e pericolosità di rifiuti, che utilizzino materie prime,  seconde, che riciclino scarti di lavorazione; il fondo è alimentato da un'imposta di fabbricazione, da applicarsi a quei beni di consumo che per materiali, forme e dimensioni non consentono l'attuazione di significativi programmi di recupero, di riuso e di riciclaggio; e da applicarsi ai beni di consumo monouso quando siano possibili prodotti poliuso equivalenti.  - attribuire il marchio di ""qualità ecologica"" (ecolabel) a quei prodotti che, a parità di prestazioni, non comportano rifiuti pericolosi (beni dì consumo, contenitori, imballaggi), comportano minori rifiuti, favoriscono il riuso e il riciclaggio con recupero di materie prime e di energia.  - favorire l'utilizzo dei beni prodotti con materiali riciclati, rendendo obbligatorio il loro uso nella costruzione di opere pubbliche e nelle forniture alle amministrazioni ed agli enti pubblici nazionali, regionali e locali.  - istituire una cauzione obbligatoria che incentivi la restituzione da parte dei consumatori ai produttori, tramite la distribuzione, di contenitori e di una serie di prodotti di consumo durevole, con l'obbligo del ritiro e del riciclo di almeno il 50% dei prodotti.  b) Realizzare il massimo riutilizzo, riciclaggio e recupero di materie prime e di energia dai rifiuti: occorre stabilire che entro tre anni (per il tempo necessario agli adeguamenti organizzativi ed impiantistici) sarà vietato buttare in discarica il rifiuto tal quale o anche incenerirlo. Il rifiuto andrà differenziato e pretrattato, obbligatoriamente, prima dello smaltimento finale. Se si vuole realmente tagliare la quota di rifiuti urbani che vanno in discarica, se non si vuole riempire il paese di inceneritori di massa, restano tre vie da potenziare decisamente:  - la produzione di combustibile da rifiuti (arrivare al 15-20% del totale dei rifiuti, oggi siamo sotto 1'1%);  - la raccolta differenziata di vetro, carta, plastica, metalli, potenziando il riutilizzo ed il riciclaggio (arrivare al 15-20%, oggi siamo al 2,5% del totale).  - il recupero di sostanza organica con la produzione di composti verde di qualità (arrivare al 15-20%, oggi siamo al 2%).  e) affrontare il problema dei rifiuti industriali e dei rifiuti pericolosi: la raccolta separata di questi rifiuti deve avvenire al momento e nei luoghi di produzione favorendo cicli integrati e chiusi. Occorre rendere efficienti i controlli pubblici e rendere operativo il catasto dei rifiuti come strumento di controllo continuo sulle fasi del ciclo dei rifiuti. Un grosso problema è rappresentato dalla produzione di rifiuti, in piccole aziende e nei  laboratori artigianali, diffusi sul territorio, spesso presenti nelle città: questi rifiuti finiscono spesso nelle fognature, nei cassonetti degli RSU, o vengono smaltiti in modo del tutto inadeguato. Occorre creare stoccaggi specializzati e finalizzati allo smaltimento, possibilmente con recupero di materie prime, in particolare per questi piccoli produttori. L'autorizzazione allo smaltimento, sia in proprio o in conto terzi, di rifiuti industriali, specie se pericolosi, va trasformata in concessione onerosa, proporzionale ai quantitativi smaltiti. I proventi da tale concessione potrebbero finanziare i controlli pubblici a livello provinciale e finanziare la raccolta ed il riciclaggio.  3.3. IL DISSESTO IDROGEOLOGICO.  L'alluvione catastrofica che nel novembre 94 ha colpito il Piemonte ed altre regioni del Nord, col suo tragico bilancio di morti, di devastazioni e di molte miglia di miliardi di darmi, ci ha ancora una volta ricordato con crudezza, la vulnerabilità del nostro territorio ed il modo irresponsabile col quale è stato sfruttato e gestito. Se ripensiamo alla storia recente del nostro paese vediamo che alluvioni, frane, smottamenti si sono succeduti in maniera preoccupante: basta una pioggia molto intensa, che duri qualche giorno, e si può essere quasi certi che vi saranno frane, che da qualche parte un fiume o un torrente uscirà dagli argini. La catena alpina e la dorsale appenninica, per diverse ragioni, hanno versanti montani e collinari molto fragili: quando piove con una certa intensità torrentelli e rii assumono un carattere torrentizio impetuoso. In passato una manutenzione accurata dei terrazzamenti e dei muretti a secco, insieme ad una accurata manutenzione dei torrenti, ha rallentato la propensione al dissesto e regolato lo scorrere dell'acqua verso valle. Poi tutto è stato abbandonato: i contadini hanno lasciato la montagna e la collina per le attrazioni economiche del fondovalle. La capacità di trattenere la pioggia da parte dei boschi spesso è ridotta a causa del tipo di vegetazione, rado tagliato, troppo giovane, senza sottobosco ed anche i terreni coltivati ospitano colture che nei mesi (autunnalali) di maggiore rischio per le piogge sono completamente nudi. Infine le aree urbanizzate si sono espanse aumentando l'impermeabilizzazione dei terreni. Per tutte queste ragioni, quando piove intensamente, si accumulano, con una certa rapidità, le piene. La capacità dei fiumi di regolare le piene è stata fortemente compromessa e limitata: gli alvei sono stati ristretti con costruzioni di vario tipo, con insediamenti produttivi e destinazioni agricole: i corsi naturali sono stati spesso modificati e le aree di espansione naturale delle piene sono state occupate, ridotte e compresse. Così le piene si trasformano in alluvioni devastanti. I fenomeni franosi hanno una dinamica simile, a causa di eccessi di infiltrazioni d'acqua in terreni resi particolarmente vulnerabili o da costruzioni fatte nei luoghi sbagliati o da disboscamenti o anche da coltivazioni sbagliate. Negli ultimi dieci anni, i danni provocati da alluvioni e frane sono stati stimati in almeno 50 mila miliardi di lire ed hanno richiesto una quarantina di interventi legislativi di emergenza, per far fronte ai soccorsi ed alle ricostruzioni. Per prevenire simili calamità è necessario:  - sviluppare con l'informazione e con l'impegno dei cittadini una nuova cultura del territorio, una consapevolezza della sua vulnerabilità, il rispetto dei suoi equilibri, una  diffusa sorveglianza civica contro le piccole e grandi devastazioni e violazioni, una nuova capacità di gestione e di manutenzione del territorio.  - invertire l'abbandono della collina e della montagna con interventi di accurata e attenta manutenzione e cura, sviluppare la capacità di trattenimento dei boschi, ricorrere a coltivazioni adatte anche per le stagioni a rischio.  - aumentare la capacità di assorbimento delle piogge anche delle zone urbanizzate, imponendo misure urbanistiche di aumento delle infiltrazioni (come le pavimentazioni permeabili) e di diminuzione delle concentrazioni (fognature solo per le acque nere e aree di accumulo per piogge straordinarie).  - completare e aggiornare le mappe del rischio idrogeologico, in modo che siano preventivamente individuate le zone a maggiore rischio, e realizzare una diffusa rete di rilevamento delle precipitazioni in modo da poter intervenire tempestivamente.  - far decollare finalmente i piani di bacino previsti dalla legge 183/89 e tradurli in vincoli, prescrizioni ed indirizzi per la pianificazione urbanistica e territoriale in grado di prevenire, ridurre e, tendenzialmente eliminare, i rischi di dissesto idrogeologico.  - istituire una vera e propria ""fascia di pertinenza fluviale"", con particolari vincoli di tutela dove siano individuate le aree da restituire alla dinamica del fiume ed alla espansione delle piene; rivedere il sistema degli argini e delle briglie, tenendo conto che le piene evidenziano le tendenze naturali evolutive di un corso d'acqua, tendenze che vanno il più possibile assecondate.  - verificare e rimuovere, per quanto possibile, le riduzioni delle sezioni di deflusso che provocano aumenti consistenti, a livello locale, dell'altezza e della velocità delle acque:  tali riduzioni si verificano per opere (ponti, insediamenti, rilevati stradali) e per mancate manutenzioni, che portano al permanere in alveo di detriti, rifiuti o anche di depositi alluvionali stabilizzati. Questi interventi richiedono un potenziamento dei servizi tecnici nazionali, che sono in uno stato incredibile di abbandono e inadeguatezza: il servizio Idrografico, Idrogeologico, Sismico e l'Ufficio dighe.  3.4. Le risorse idriche.  La possibile scarsità di acqua dolce ed il suo uso sconsiderato sono ormai una vera emergenza mondiale, che minaccia ecosistemi decisivi, la salute ed il benessere dell'umanità e la stessa sicurezza alimentare. Nel nostro paese la situazione presenta aspetti di particolare gravita:  - il 35% della popolazione soffre di un approvvigionamento idrico discontinuo o assente in certi periodi dell'anno: il 14% della popolazione riceve acqua in un solo trimestre ed un altro 20,6% ha un'erogazione insufficiente in due o più trimestri.  - le acque di falda e di superficie sono pesantemente inquinate e la stessa distribuzione di acqua potabile è soggetta a controlli inadeguati: circa 9 milioni di famiglie, cioè il 50% delle utenze civili, non riceve una dotazione di acqua soddisfacente in termini qualitativi e quantitativi.  - su un totale di 8.092 comuni solo 3528 sono dotati di impianto dì depurazione, la popolazione servita da impianti di depurazione è solo il 61% della popolazione residente, il 50% dei depuratori esistenti risulta non funzionante.  - nonostante queste carenza quantitative e qualitative l'acqua continua ad essere sprecata: circa un quarto dell'acqua prelevata per usi civili si perde nella rete di distribuzione (circa un milione di metri cubi), in gran parte per mancata manutenzione, per perdite nei giunti o per buchi nelle condotte.  - i consumi idrici in agricoltura sono alti: su una superficie realmente irrigata di 2,9 milioni di ettari si consumano circa 28 miliardi di metri cubi d'acqua, con variazioni stagionali e climatiche (siccità o alta piovosità).  - anche i consumi industriali di acqua dolce sono in aumento (9 miliardi nel 70,13  miliardi nell'80 e, stanti le tendenze attuali, 19,7 miliardi previsti per il 2000) . - i corsi d'acqua sono degradati ed inquinati e sempre più esteso è il fenomeno di inquinamento delle falde dovuto ad infiltrazioni di prodotti chimici usati in agricoltura, a scarichi industriali, al percolato dei rifiuti ed a scarichi civili. Per far fronte a questa situazione è necessario:  - avviare una reale pianificazione e programmazione integrata della difesa delle acque e del suolo, così come è previsto, con lo strumento dei piani di bacino, nella legge 183/89, piani che vanno resi operativi al più presto.  - realizzare l'equilibrio del bilancio idrico fra i fabbisogni per i diversi usi e le disponibilità compatibili dell'acqua nell'area di riferimento, così come previsto dalla legge 36/94.  - riorganizzare e potenziare i servizi di acquedotto, fognatura e depurazione, superando la frammentazione, gli sprechi e le inefficienze, sulla base di ambiti territoriali ottimali ed in modo integrato.  - ridurre i consumi, scoraggiando lo spreco d'acqua negli usi agricoli ed industriali, incentivando il riuso delle acque, i cicli chiusi, le produzioni a più bassi consumi idrici.  - migliorare la qualità dell'acqua potabile per usi civili con una rete separata per gli altri usi domestici, proteggendo le fonti di prelievo e rafforzando i controlli.  - rivedere, recependo finalmente la direttiva Cee 91/271, la normativa per la tutela delle acque dall'inquinamento; ciò attraverso l'introduzione dell'obbligo di depurazione da parte dei produttori, singoli o associati, degli scarichi industriali, prima dell'immissione in pubbliche fognature, con un piano che completi la depurazione di tutti gli scarichi delle fognature, con impianti adeguati; e poi la revisione e il completamento della rete fognaria, introducendo il vincolo della qualità del corpo recettore per stabilire, quando è necessario, standard più restrittivi per gli scarichi idrici.  - rivedere e potenziare il sistema dei controlli attivando l'agenzia nazionale per l'ambiente e le agenzie regionali, estendendo i sistemi di monitoraggio permanente dei corpi idrici.  3.5. N TRAFFICO URBANO E LA MOBILITÀ.  Inquinamento dell'aria e congestione delle città sono situazioni ormai oltre la soglia critica. Dal 1960, la mobilità di persone in Italia è aumentata di circa sei volte; la componente motorizzata è cresciuta di quasi 9 volte, mentre il trasporto pubblico urbano ha registrato un incremento medio inferiore al 50%. In termini percentuali, il trasporto collettivo urbano è sceso dall’11% al 2,3% del totale. L'indice di motorizzazione medio nazionale è passato dai 5,3 abitanti per ogni autovettura del 1970 ai 2,2 abitanti/autovettura del 1989 (uno tra i più elevati in Europa), pari a 26.300.000 autovetture immatricolate in Italia. Nello stesso periodo, il traffico merci interno è aumentato di circa 4 volte; la relativa distribuzione modale ha visto il crollo del trasporto su ferrovia (dal 27% al 9% del totale) a favore del autotrasporto (dal 59% al 73% del totale). La mobilità di persone in Italia è in gran parte composta di spostamenti sulle breve distanze: ed è plausibile che, a sua volta, la gran parte di spostamenti sulle brevi e media distanze abbia origine o destinazione, o sia origine che destinazione, all'interno di aree urbane. Si determina così un'area di concentrazione di traffico nel tempo (le ore di punta) e nello spazio (la superficie urbanizzata) che rende il problema particolarmente critico. L'attuale congiuntura economica e finanziaria sembra peraltro deludere le aspettative di chi vede nella costruzione di metropolitane la soluzione ai problemi del trasporto pubblico: i costi di realizzazione di reti sotterranee sono tuttora proibitivi, i tempi inadeguati ai ritmi di crescita della mobilità, della congestione, dell'inquinamento. A fronte dì questa situazione gli obiettivi da perseguire sono:  - la drastica diminuzione del traffico privato a favore del trasporto collettivo, in città e fra città.  -1'allontanamento del traffico veicolare dai centri urbani.  - la tutela e lo sviluppo delle modalità non inquinanti di spostamento (ciclabile e pedonale).  - il miglioramento dell'efficienza energetica ed ambientale del complesso del parco circolante (sia pubblico, sia privato). Se lo sforzo di contenimento della mobilità urbana dipende per gran parte dalle amministrazioni comunali (organizzazione dei servizi municipali, pianificazione dello sviluppo urbano sulla base della mobilità), lo spettro delle azioni locali perseguibili può essere notevolmente ampliato da politiche nazionali che attuino:  - il rifinanziamento dei sistemi municipalizzati di trasporto sulla base dei benefici ambientali previsti e/o conseguiti.  - l'obbligo di separazione dei mezzi pubblici dai flussi di traffico privato.  - la sottoscrizione di intese con le FS per l'organizzazione di servizi ferroviari regionali.  - l'integrazione dei vari mezzi pubblici tra loro.  - la revisione della normativa sui parcheggi che fissi la localizzazione dei parcheggi d'interscambio nei luoghi di origine degli spostamenti.  - la promozione di interventi di pedonalizzazione e costruzione di piste ciclabili.  - l'adozione di normative per la riduzione dell'inquinamento acustico.  - l'abbassamento dei limiti di velocità in ambito urbano e il loro ripristino in ambito extra- urbano.  - la definizione di soglie di inquinamento atmosferico progressivamente restrittive.  - la definizione di standard di emissione anche per il parco circolante pubblico, che ne faciliti l'elettrificazione (filobus, autobus elettrici).  - l'informazione ai cittadini e alle categorie a rischio sugli effetti dell'inquinamento da traffico; Con oltre il 70% delle merci trasportate su gomma, l'Italia presenta il peggior rapporto strada/ferrovia in Europa, seguita solo da Spagna e Gran Bretagna (dove il sistema ferroviario è stato privatizzato). In testa, Francia e Germania. In Italia, il traffico stradale è così responsabile del 90% delle emissioni di C02 su un contributo totale di oltre 400 Mton. al 1991. Dopo la crescita degli anni Settanta, il cabotaggio, che in Italia sarebbe favorito dalla conformazione naturale del Paese, è tornato ai valori degli anni Sessanta, coprendo circa il 14% del fabbisogno nazionale. In tal senso, l'ostinazione con la quale si persegue il piano di investimenti nel settore dell'Alta Velocità ferroviaria, mostra che si vuole continuare a non operare sulla base di un piano generale coerente, si concentrano risorse in una scelta sbagliata, sottraendole ad una riorganizzazione generale del trasporto e si persegue una riorganizzazione dell'offerta ferroviaria per la sola mobilità di persone: una prospettiva inaccettabile. E' necessario potenziare (quadruplicamenti) e velocizzare le principali direttrici Nord/Sud e Ovest/Est, al fine di migliorare i collegamenti con l'Europa e con i paesi dell'Est europeo, anche in previsione dell'ulteriore allargamento dell'Unione Europea. Tali progetti di potenziamento e velocizzazione delle direttrici sopra citate devono rispettare le priorità del Piano di trasporti europeo, con conseguente sviluppo del sistema integrato per il trasporto delle merci con quello dei passeggeri. A tale fine è necessario dare priorità agli investimenti per il potenziamento del cabotaggio e per l'ammodernamento dei principali porti commerciali italiani, nonché per favorire il trasferimento transfrontaliero delle merci dalla gomma alla rotaia. I progetti di velocizzazione delle tratte ferroviarie devono  rispettare l'ambiente ed il territorio in cui si collocano. Per i progetti di attraversamento urbano devono essere ricercate quelle soluzioni che permettano la più efficace integrazione con il trasporto metropolitano ed interregionale. Le azioni per una mobilità sostenibile si riassumono in:  - riduzione degli investimenti in costruzione di nuove infrastrutture viarie a favore di interventi di manutenzione; - valorizzazione e mantenimento delle infrastrutture esistenti, ferroviarie e portuali.  - priorità del potenziamento delle reti ferroviarie minori e del raddoppio delle tratte a binario singolo sui principali itinerari di traffico.  - rivitalizzazione dei porti minori.  - rinnovo e potenziamento delle capacità di trasporto del materiale rotabile ferroviario.  - sviluppo dell'intermodalità (container, trasporto combinato, strada viaggiante).  - rimozione della separatezza fra la gestione del sistema stradale ordinario e quello in concessione (apertura delle autostrade in particolare nelle aree addensate).  - incentivi per ridurre la frammentazione dell'autotrasporto.  - attuazione di intese con i paesi confinanti per la razionalizzazione del traffico internazionale.  - innalzamento degli standard e sistemi di certificazione per il trasporto di sostanze pericolose.  - diffusione dei controlli di velocità.",NA,NA
