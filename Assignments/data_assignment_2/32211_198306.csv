"text","cmp_code","eu_code"
"Il quadro dei problemi del paese.  LA POLITICA ECONOMICA DEI GOVERNI DC: INFLAZIONE, RECESSIONE, DISOCCUPAZIONE, LIQUIDAZIONE DEI SERVIZI SOCIALI.  II governo è caduto lasciandosi dietro una pesantissima eredità: disoccupazione scelte di riarmo e belliciste, limitazioni delle libertà civili e sindacali, crisi dei servizi sociali.  La molteplicità delle stangate recessive e l'accordo del 22 gennaio sul costo del lavoro stanno portando l'economia italiana verso un vero e proprio collasso; tutto ciò non è però servito a frenare l'inflazione, spinta da tariffe e prezzi amministrati, che ha ormai superato il 16,6% e si avvia velocemente verso il 20%, Assistiamo così al crollo drastico degli investimenti industriali netti, scesi de(14,2%, e della produzione, mentre crescono vertiginosamente i profitti bancari.  Ma il quadro più drammatico emerge dai dati sull'occupazione. Alla estrema gravita dei dati ufficiali (-12,2% di occupati, 50% di aumento dei licenziamenti, diminuzione dei posti di lavoro, specie nei grandi gruppi, fino al 30% a parità di produzione) corrisponde una situazione reale ancor più preoccupante per la crescente ""sommersone"" della disoccupazione, dato l'elevatissimo numero di lavoratori che abbandonano la ricerca di un lavoro avendo perso ogni speranza di poterlo trovare. - È questo il risultato ovvio di una politica economica che ha fatto della disoccupazione e della recessione una scelta di governabilità sociale ed un vantaggio concorrenziale sui mercati internazionali. Ed il colpo di coda di un governo peraltro dimissionario è l'annunciata esuberanza di 70.000 lavoratori nei grandi gruppi in ristrutturazione.  Le prospettive economiche sono probabilmente l'elemento decisivo che ha condotto alla anticipazione della consultazione elettorale, perché i partiti della maggioranza vogliono evitare di dover poi render conto in un contesto ben più drammatico delle devastazioni prodotte dalle loro scelte di politica economica.  Le responsabilità della sinistra ""ufficiale"".  Ma è anche responsabilità della sinistra di aver evitato di portare in parlamento la forza delle lotte dei lavoratori, che a più riprese hanno invaso le piazze di tutta Italia protestando contro la politica antipopolare del governo. (Fanfani poteva cadere con una bocciatura della Legge finanziaria, che avrebbe /determinato un rilevante spostamento dei rapporti di forza a favore dei lavoratori. ) È invece caduto il giorno dell'approvazione di questa legge, e su un progetto di ulteriore spostamento a destra del quadro politico.  L'Italia nella congiuntura economica mondiale.  I paesi occidentali sono attualmente impegnati in una guerra commerciale; ad essa vengono dirette tutte le risorse sottratte ai lavoratori, È una competizione che perciò trasforma l'intero assetto sociale e determina il peggioramento delle condizioni di vita, un'ampia distruzione dell'occupazione, la tendenza ad una progressiva limitazione delle libertà democratiche e dei diritti dei lavoratori. Lo stato sociale e le politiche di sostegno alla occupazione arretrano di fronte ad un pesante attacco del capitale che vuole ridisegnare a suo vantaggio i rapporti di forza nella società.  - Le politiche economiche recessive, accompagnate da un ampio processo di sostituzione tecnologica, provocano il dilagare della disoccupazione anche come vantaggio competitivo, perché essa consente grandi trasferimenti di risorse ai settori e alle aree più ""profittevoli"".  Tutto ciò avviene in modo particolarmente pesante nella situazione italiana, che si caratterizza anche per (a dimensione enorme delle risorse distrutte dai settori parassitari del blocco dominante e dalle loro clientele.  ' In Italia dunque si ha che le continue stangate sono riuscite a determinare un crollo produttivo ed occupazionale, ma non a contenere la spinta inflativa. I provvedimenti governativi hanno operato in Italia sia nell'uno che nell'altro senso, mentre nel resto dell'Occidente hanno ridotto l'inflazione.  Occorre aver chiaro un fatto. Stando così le cose non è possibile fars •:: , ^3 jn^. sione su una possibilità di ripresa, che resterebbe fragile, e inoltre se""/,, qicuna conseguenza occupazionale per le innovazioni tecnologiche in corse  Per questo è profondamente sbagliata una politica della sinistra e de ., ideato che oggi accettano un arretramento per consentire, a loro avviso, una ^. , p3siva ripresa, I sacrifici sono oggi una resa senza contropartite ne possibilità e '• „ unero e servono invece a provocare un ulteriore peggioramento della situazione , „ tecmini recessivi. Sono un peggioramento nei rapporti di forza che spiana la s:^(q all'arroganza padronale, come ha dimostrato il recente patto del 22 gennaio .. ,1 ""costo del lavoro""; mentre è solo con la difesa intransigente delle condizioni di / '.. ^gn' occupazione. delle esigenze dei proletari che si può determinare una PC'»,, 3 economica non recessiva e avviare un diverso progetto di società e di sviluppo, centrati sull'occupazione, i servizi sociali, la difesa dell'ambiente, l'estensione G€ -, democrazia, politiche di pace e di disarmo.  Infine sempre sul piano internazionale, il nostro paese si trova, per le scei^- < etiche governative, coinvolto in una preoccupante tendenza alto scontro bellice. '• ^ goio per aver subito il progetto NATO di installazione degli ""euromissili"" a O.'. ,30 ma per il fatto di essere direttamente impegnato in Medio Oriente, e senza . obiettivi reali di pace, con le proprie truppe, mentre in quest'area del mondo si s'^'^o addensando nuove e minacciose nubi di guerra alimentate dalia politica de;». ^g g^, perpotenze, oltre che dalle mire espansionistiche dello Stato di Israele e ',,,ng p^. tiche contraddittorie dei vari regimi arabi.  Di fronte alla gravita di questo stato di cose, che abbiamo solo richiamata ^ alcuni tratti salienti, DP ritiene che sia indispensabile prospettare una organica i.i ^,3 ^g,. nativa ai degrado e ali'imbarbarimento nel quale sembrano avviati il nobi^, naese e l'intero consesso internazionale. Ma per questo è necessario capovolga ^ principio di falso realismo che governa la politica, che ritiene inamovibile l'e'.^g^.g g cercare risposte che fondano la loro concretezza nella rottura delle reg'^, ^ Q^gj gioco micidiale e nel costruire altre finalità e dunque altri parametri ai qu;. gnirarsi e uniformare una proposta politica.  Democrazia Proletaria partito alternativo.  La nostra concezione dell'alternativa di sinistra:  4 grandi ""emergenze"" di classe.  È a partire da queste considerazioni generali che DP fonda la propria linea, definita dal Congresso Nazionale dei luglio '82. di ""alternativa di sinistra"" e la sua affermazione di voler essere un partito alternativo a tutti gli altri, perché realizzare le condizioni politiche dell'alternativa implica anche una profonda trasformazione e riqualificazione dell'intera sinistra e degli orientamenti in essa prevalenti. Ed è su questa visione generale che DP ha definito il proprio programma politico immediato basandolo su QUATTRO GRANDI EMERGENZE PROLETARIE. Esse riguardano la pace, i problemi sociali e della condizione dei lavoratori, la difesa ambientale e la democrazia.  DP ritiene che su queste questioni e sulle relative proposte programmatiche debbano misurarsi le forze che affermano di voler operare per un'alternativa politica ai governi d.c.  Non si tratta per noi, d'altro canto solo di infrangere il regime e il predominio della DC sul piano dei numeri e degli schiarimenti parlamentari, che pure è un obiettivo importante da perseguire. Si tratta anche e soprattutto di definire con precisione e in modo chiaro agli occhi della gente che cosa significhi ""alternativa"" in termini di contenuti programmatici e di riferimenti sociali. Parlare di ""emergenze proletarie"" significa dunque proporre nuovi e diversi obiettivi e ""compatibilità"" nel perseguimento dell'interesse generale del paese.  Prima grande ""emergenza"": la pace.  È il più grande dei problemi. In primo luogo perché oggi una guerra nucleare sarebbe l'olocausto dell'umanità intera, Ecco perché riteniamo tragiche sciocchezze le ""strategie"" basate sulla possibilità di risposte flessibili e in sostanza sulla paura reciproca In secondo luogo perché l'attuale crescente uso mondiale di risorse nella politica di riarmo produce, accanto ai morti delle varie guerre in corso, milioni di morti per fame affanno ed aggrava tutte le contraddizioni e tensioni tra i( Nord e il Sud del nostro pianeta In terzo luogo cresce l'incontrollabilità dei fattori di guerra. come dimostra il crescendo di guerre cosiddette convenzionali.  Di qui la necessità di decisioni unilaterali di disarmo come atto di civiltà e come unica possibilità politica di fermare la corsa agli armamenti. Di qui in concreto, allora, la nostra determinazione di battersi a fondo contro gli euromissili, a partire da quelli che andrebbero installati a Comiso.  Ma perché tutto ciò abbia senso e seguito è anche necessario collocare la politica di pace in un campo di scelte internazionali.  NUOVE SCELTE DI POLITICA INTERNAZIONALE.  II punto di partenza è la necessità di rifiutare il sistema di dominazione mondiale basato su due grandi blocchi unitari, e sui loro sistemi di alleanze politiche. Il punto di arrivo è l'uscita dell'Italia dalla NATO, la chiusura delle sue basi militari nel nostro territorio e una politica di non allineamento e di piena sovranità, basata sulla cooperazione internazionale e su relazioni di convenienza reciproca, di abbandono da parte dell'Italia di ogni ruolo imperialista, palese o mascherato, diretto o indiretto, In quest'ottica vanno affrontati tutti i problemi di una nuova proiezione del nostro paese verso ('Europa, l'area mediterranea, il Terzo Mondo e il campo dei paesi non allineati, così come va rivendicata la revisione dei trattati internazionali a cui ('Italia partecipa, a partire dalla rinegoziazione di vari aspetti dei vincoli CEE, in primo luogo quelli agricoli e finanziari.  Non si tratta, con ciò, di proporre una linea isolazionista, ma di difendere l'indipendenza e l'interesse economico e sociale del paese, provvedendo tra l'altro a dargli una legislazione che vi disciplini l'operato delle multinazionali. Tutto questo richiede, inoltre, di affermare una diversa concezione della sicurezza e della difesa nazionale, e dunque delle caratteristiche stesse delle forze armate, da rendere funzionali alla sola autodifesa e da integrare alla protezione civile. Perciò vanno cambiate qualitativamente e quantitativamente le voci di spesa a questo rigurdo nel bilancio dello stato, riducendovi le spese militari e spostandole verso altre destinazioni, di reale interesse sociale.  Dobbiamo altresì difendere il diritto all'obiezione di coscienza militare e civile. Inoltre deve finire il fatto vergognoso per cui il nostro paese è tra i principali protagonisti mondiali della produzione e del commercio di armi, avviando processi di riconversione industriale verso produzioni di pace, ciò che è possibile senza penalizzare affatto l'occupazione.  NO AL NUCLEARE.  Infine occorre rinunciare alla tecnologia nucleare nella produzione di energia. Si tratta, a questo proposito, di trarre le necessarie conclusioni dall'interdipendenza tra nucleare cosiddetto civile e nucleare a destinazione militare, per non parlare dei fattori di dipendenza internazionale che questa tecnologia reca con sé, di quelli di civiltà ambientale e di quelli infine di autoritarismo per la grande centralizzazione delle scelte che il nucleare comporta.  DP considera il grande movimento per la pace che si sta sviluppando in Italia ed il movimento antinucleare ed ecologista come protagonisti tra i più importanti della trasformazione politica e sociale necessaria alla soluzione dei problemi che ci  travagliano. Da qui il nostro impegno pieno e senza riserve ed il rispetto dell'autonomia di questi movimenti, contro ogni steccato ideologico. Questo peraltro non significa una nostra rinuncia ad iniziative di dibattito per l'ulteriore qualificazione degli obiettivi di movimento secondo le concezioni di politica internazionale prima illustrate.  PER LA LIBERTÀ E L'AUTODETERMINAZIONE DEI POPOLI.  Tra queste concezioni va collocata in specie una visione della pace come ribaltamento delle condizioni di oppressione che gravano su molti popoli del mondo, e dunque come lotta per la libertà e l'autodeterminazione, come sostegno internazionalista attivo a tutti coloro che oggi sono costretti a combattere per questi obiettivi. \ In particolare questo significa lottare per il riconoscimento dell'OLP da parte dell'Italia in quanto legittimo rappresentante del popolo palestinese, e a sostegno del suo obiettivo di ricostruzione di uno stato palestinese indipendente; significa lottare per fermare il criminale intervento dell'amministrazione Reagan in America centrate a sostegno degli assassini dei governi militari fascisti salvadoregno e guatemalteco e contro il popolo nicaraguese; significa lottare a sostegno dei popoli dell'Africa meridionale contro il governo razzista sudafricano sostenuto dagli USA; significa lottare a fianco dei popoli argentino e cileno contro i militari fascisti al potere; significa lottare per il ritiro delle truppe sovietiche e per l'autodeterminazione dell'Afghanistan; significa lottare a fianco di Solidarnosc, della classe operaia e del popolo della Polonia contro il regime dittatoriale militare e contro la politica imperialista del Cremlino che tate regime sostiene.  Seconda grande ""emergenza"": le condizioni di vita dei lavoratori, l'occupazione, le pensioni, i problemi sociali.  A questo riguardo la questione oggi più grave da affrontare è la disoccupazione nei suoi vari aspetti.  La caduta dell'occupazione avvenuta in questi anni e quella che si prospetta nelle intenzioni confindustriali (3.5 o 4 milioni di disoccupati) esigono la risposta drastica di un ""Piano del lavoro"" che, operando attraverso ""Servizi regionali del lavoro"" e un ""Bilancio nazionale dell'occupazione"", si ponga l'obiettivo di creare una grande quantità di nuovi posti di lavoro, con la promozione di attività cooperative, la  definizione di un ""imponibile di manodopera"" collegato alla corresponsione di agevolazioni e di sussidi pubblici di qualsiasi natura, il controllo delle piante organiche pubbliche, il controllo degli straordinari, la verifica delle condizioni per l'ammissione della Cassa integrazione guadagni, la formazione professionale.  È questo che proponiamo: una direzione di marcia opposta a quella dell'accordo del 22 gennaio sui ""costo del lavoro"" e al dibattito presente nella sinistra ufficiale, orientato verso una maggiore flessibilità ed una minore tutela dell'occupazione, e verso la libertà delle aziende da qualsiasi impegno.  A sua volta, un'efficace difesa e lo sviluppo dell'occupazione esigono la corresponsione di un ""salario minimo"" agli stessi disoccupati, dopo aver accertato la effettiva disponibilità del disoccupato a lavorare, sia per portare alla luce la disoccupazione esistente in tutta la sua dimensione e sia per scoraggiare il lavoro nero.  Alla ""flessibilità"" che vuole il padronato, connessa all'introduzione di nuove tecnologie va anche contrapposta una ""flessibilità dei lavoratori"", fondata sulle loro esigenze di lavoro e di vita, rispondendo al ""risparmio"" padronale di lavoratori con un risparmio di fatica, con una diminuzione dell'orario lavorativo. Una riduzione generalizzata dell'orario da costruire soprattutto a partire dalle situazioni in via di ristrutturazione.  Alla ""flessibilità"" ed alla disoccupazione del padronato va risposto, inoltre, con nuove forme di pensionamento: graduali, anche a tempo parziale, che permettano la prosecuzione del lavoro nella quantità e per il tempo che desidera il lavoratore, in alternativa sia all'espulsione ed alla miseria, e sia al lavoro nero, per costrizione economica. E ciò a sua volta esige una politica pensionistica legata ai bisogni, con un minimo che garantisca di vivere decentemente, e la corresponsione automatica agli aventi diritto con anticipi immediati e pagando gli interessi sugli eventuali ritardi. Oggi uno scontro decisivo con il padronato è sul rientro in fabbrica dei cassaintegrati. La rotazione sostenuta da DP anche con una proposta di legge evita la discriminazione prodotta dalle ""zero ore"", anticamera oggi del licenziamento, e apre la strada anche alla riduzione dell'orario di lavoro per tutti.  RECUPERARE DALL'EVASIONE TRIBUTARIA LE RISORSE PER UNA POLITICA SOCIALE: EQUITÀ FISCALE, PENSIONI, SANITÀ, CASA.  Un problema cruciale è quello del recupero delle risorse in funzione di una redistribuzione del reddito e di una riorganizzazione della spesa pubblica per fini sociali. Oggi chi più paga, cioè i lavoratori dipendenti, meno riceve in servizi sociali e pensioni, mentre chi meno paga, i redditi da capitale e le rendite, grazie all'erosione e all'evasione fiscale incentivati dallo stato (ormai più di 100.000 miliardi all'anno), ottiene maggiori vantaggi.  Inoltre i lavoratori dipendenti subiscono una fondamentale disparità di trattamento fiscale, del tutto incostituzionale, perché sono gli unici sottoposti ad un prelievo progressivo sul reddito senza poter detrarre le spese per la salute, l'istruzione ecc. Per evitare questo vero e proprio furto DP rivendica la ""parità dei diritti fiscali"" liberando anche i redditi da lavoro dipendente dal prelievo diretto, in modo che le  spese di ""formazione del reddito"" (casa, sanità, energia, scuola) possano essere detratte dall'imponibile anche per i lavoratori dipendenti.  Ciò contribuirà inoltre ad eliminare la rapina del ""drenaggio fiscale"" perché le detrazioni legate alla ""formazione del reddito"" non sarebbero fisse, ma si rivaluterebbero con il rialzo dei prezzi.  Ma occorre definire anche criteri di equità fiscale di tipo più generale: imposta  generale progressiva con gli stessi criteri per tutti, abolizione del segreto bancario, imposta patrimoniale ordinaria locale, forte penalizzazione dell'evasione tributaria. Occorre inoltre restituire ai contributi la loro funzione assicurativa, evitando l'uso improprio che ne viene fatto ora. Infatti con i contributi per le pensioni i lavoratori dipendenti pagano anche l'assistenza ad altri soggetti e la cassa integrazione; quindi, si dice, l'INPS è ""in passivo"" e le pensioni ""debbono"" rimanere a un livello incivile. Nel caso del servizio sanitario nazionale, poi, che chiude in attivo, i lavoratori subiscono una doppia esazione: oltre a pagare, come tutti gli altri, con le tasse, pagano anche con i contributi, senza alcuna differenza di prestazione rispetto agli altri cittadini. Per di più si dice che la sanità ""costa troppo"", e il servizio viene gravato di costi (ticket, ecc.) e peggiorato.  Il deficit pubblico, causa essenziale dell'inflazione e del dissesto economico, non deriva dunque dalla spesa sociale, assai carente in Italia in rapporto alla media CEE, ma dagli oneri finanziari sul debito, cioè dagli interessi alle banche che vi  ingrassano a dismisura, dalle spese e dagli sprechi del parassitismo e del  clientelismo del regime de, dall'evasione tributaria.  Combattendo contro questi tre flagelli, ""consolidando"" il debito dell'INPS e degli enti locali, procedendo ad una netta separazione tra istituti finanziari privati e  pubblici, eliminando la rendita bancaria che utilizzando una ampia forbice di tassi, contribuisce inoltre a tenere alta l'inflazione"", il deficit pubblico può essere efficacemente combattuto.  L'inflazione, spinta oggi anche dal rincaro delle tariffe pubbliche e dei prezzi  amministrati, va combattuta altresì con un loro blocco temporaneo, che avrebbe un immediato beneficio anche per la finanza pubblica, per il forte incremento di introiti fiscali derivante dal conseguente sviluppo economico, Ancora nel campo della sanità, DP propone la nazionalizzazione dell'industria farmaceutica, che oggi rappresenta una vera e propria rendita parassitaria pagata dallo stato.  Il problema dunque non è di una presunta scarsità di risorse, ma della loro finalizzazione politica e sociale.  Infine il drammatico problema della casa. Mentre mezzo milione di inquilini è stato sfrattato o disdettati e le giovani coppie non trovano casa, 500.000 alloggi e più di 5000 miliardi GESCAL sono inutilizzati. E i cosiddetti programmi di edilizia popolare sono strumento per l'espulsione dei lavoratori verso periferie lontane e  inospitali, mentre le immobiliari si impossessano dei centri urbani trasformandoli in uffici e residenze di lusso.  Si continua a costruire nuovi quartieri e a consumare territorio mentre esistono già case a sufficienza ed un immenso patrimonio immobiliare attende di essere restaurato.  Ciò che manca è la volontà politica di colpire chi sottrae questo patrimonio alla sua giusta destinazione, anche al fine di proporre nuovi aumenti dei fitti. Obbligo ai proprietari di affittare, e se no esproprio, contratti a tempo indeterminato, abolizione dell'indicizzazione dell'affitto, utilizzo immediato dei fondi GESCAL per restaurare con l'intervento pubblico le case degradate, divieto di cambiare  destinazione nell'uso alle abitazioni: sono questi gli elementi programmatici della  politica alternativa per la casa che DP propone.  Terza grande ""emergenza"": l'ambiente.  Abbiamo già accennato all'obiettivo, anche a difesa dell'ambiente, di abolire la politica energetica basata sui nucleare, per fonti alternative ""pulite"". Più in generale, si sta oggi esaurendo un modello di sviluppo fondato sulla produzione di merci per il profitto immediato, in quanto esso può continuare a riproporsi solo a costi ambientali e sociali crescenti rispetto ai possibili vantaggi; ad una modesta crescita quantitativa della produzione fondata sulla maggiore produttività corrispondono milioni e milioni di nuovi disoccupati e la distruzione di risorse limitate e non rinnovabili, a partire dalle acque, dall'aria, dal verde. Ed inoltre si fa ancora più ingiusta la ripartizione mondiale delle risorse, con la rapina più accentuata del Sud del mondo, a cui segue una più accentuata tendenza alla guerra.  L'alternativa a cui ci pone di fronte il capitalismo dunque è: o morte nucleare o morte per la rottura dei fondamentali equilibri della biosfera.  Dobbiamo di conseguenza rifiutare il saccheggio ambientale, come aspetto  basilare del rifiuto del peggioramento della qualità della vita, della politica di guerra, del peggioramento della salute, dell'estendersi di nuove povertà, della disoccupazione, II percorso di cambiamento, che proponiamo, individua invece come suoi parametri economici, come suoi criteri di produttività sociale, la salute, l'abitazione, i servizi sociali, la vivibilità dell'ambiente, la vita nostra e delle future generazioni. Un razionale bilancio delle risorse non può escludere, come oggi avviene, la valutazione dei costi ambientali e sociali dello sviluppo, ma deve riportare all'interno del calcolo economico l'insieme delle convenienze reali della società, misurate da indicatori sociali come l'occupazione, i servizi, l'istruzione, l'ambiente, e così via.  Tutto ciò comporta, a sua volta, una pianificazione popolare dell'economia dal basso, decentrata, autenticamente democratica che parte dai bisogni sociali nel definire la qualità dello sviluppo e nell'indirizzarlo. Comporta inoltre, a fini di democrazia, il massimo di decentramento del possesso tecnologico, Comporta minori disuguaglianze, servizi non elargiti per censo ma a partire dai bisogni, la fruizione generalizzata e decentrata dei servizi e delle possibilità offerte oggi solo ai grandi centri urbani. Comporta la chiusura degli impianti nucleari, dell'industria bellica, degli impianti più nocivi e non risanabili, reimpiegandone i lavoratori nel risanamento e nella tutela ambientale. Comporta la sostituzione delle risorse scarse e in  esaurimento con altre rinnovabili. Comporta infine il riequilibrio della divisione internazionale del lavoro, utilizzando le risorse oggi bruciate nel riarmo mondiale per una riconversione produttiva del Nord del paese, orientata ad offrire risposte concrete alte domande di sviluppo e di benessere provenienti dal Sud, difendendo nel contempo le condizioni di vita del Nord.  Quarta grande ""emergenza"": la democrazia.  II regime democristiano, con i suoi meccanismi di lottizzazione e clientelari ha prodotto un pauroso degrado delle istituzioni di democrazia politica e la caduta verticale della loro credibilità presso la pubblica opinione. Agli occhi della gente la logica che regge l'occupazione dello stato da parte dai partiti di governo non è dissimile da quella che regola i raggruppamenti mafiosi o camorristi. Ed è effettivamente così, se si pensa agli intrecci strettissimi tra potere legate e poteri occulti, siano essi quello della P2 oppure altri, che, malgrado gli scandali a raffica, il regime è fino ad ora riuscito ad occultare nella loro reale ampiezza  Le più elementari richieste di democrazia e di giustizia sono sistematicamente violate sul terreno dell'evasione fiscale e contributiva, mentre le posizioni di potere sono impiegate per favorire speculazioni e corruzioni di ogni genere. Lo stato maggiore delle Guardie di finanza, con le opportune coperture dei politici, è stato il principale organizzatore del contrabbando, quello dei servizi segreti del traffico di armi e di quello della droga, e i grandi banchieri, sempre con le necessario connivenze di pubblici poteri e di pubblici funzionari, si sono occupati del riciclaggio del denaro ""sporco"" in stretto legame con gruppi mafiosi e criminali di ogni tipo.  La necessaria lotta al terrorismo è stata, a sua volta, lo spunto per leggi speciali lesive dei diritti fondamentali di libertà del cittadino, a partire dall'incarceramento per anni e anni senza processo, e sono stati così consentiti arbitri di vario genere in materia giudiziaria e poliziesca. La pratica sinistra della tortura ha fatto la sua comparsa e la sua stessa denuncia da parte della magistratura è stata contrastata e respinta dal governo e dai partiti che lo hanno sostenuto.  La grande informazione di stato, completamente lottizzata, è uno dei fattori fondamentali di distorsione della verità e della vita democratica, mentre informazioni di grande rilievo per la sicurezza dei cittadini (si veda la vicenda delta diossina) sono occultate. E lo stesso dicasi della grande informazione ""privata"", in avanzato stato di lottizzazione.  Attraverso vari atti legislativi le autonomie locali sono state totalmente svuotate dei loro ruoli e le decisioni di politica amministrativa e sociale costrette in una gabbia rigida di scelte compiute centralmente. Così ad esempio si è completamente distrutto quel che c'era di positivo nella legge di riforma sanitaria, in quella sull'assistenza psichiatrica e nei progetti speciali per combattere l'emarginazione e la droga.  Anche il regolamento parlamentare è stato rimaneggiato e anche violato al fine di soffocare ogni voce e iniziativa seria di opposizione al governo e ai suoi provvedimenti antipopolari. Alle commissioni sulla P2 e sul caso Moro, come già avvenne in precedenza sulla mafia, naturalmente non si è consentito di concludere alcunché.  Questo non è tutto, ma ne avanza per affermare che lo sfacelo della democrazia rappresenta uno dei pericoli maggiori per le condizioni di vita della gente. Anche perché, come non bastasse, i partiti di governo, e anche il PCI, si propongono di andare oltre liquidando lo Statuto dei lavoratori e manomettendo gli stessi principi costituzionali, quali ad esempio l'istituto del referendum popolare e la possibilità delle minoranze politiche di essere rappresentate in parlamento. La recente costituzione, con l'avvallo del PCI, della Commissione bicamerale per la ""riforma istituzionale"" rivendicata dal PSi per abolire l'autonomia della magistratura, segnala non solo un gravissimo attacco alla democrazia e allo stato di diritto, ma anche quanto l'insieme delle forze politiche sia dentro alle pratiche di lottizzazione e alle illegalità di regime.  Ognuno dei punti di devastazione democratica che abbiamo menzionato saranno oggetto, come è già stato, ma di più utilizzando le possibilità offerte dalla presenza in parlamento, di puntuale e forte iniziativa di lotta da parte di DP. Accanto, inoltre a questa lotta di opposizione e di ricostruzione di condizioni democratiche minimamente accettabili, DP intende battersi per una trasformazione qualitativa in avanti dell'intero tessuto democratico, ampliando attraverso l'effettivo decentramento dei poteri e lo sviluppo delle autonomie locali gli spazi di democrazia diretta, di protagonismo e di controllo popolari, e affermando pienamente i diritti e la effettiva autonomia di gestione politica, amministrativa e culturale da parte delle minoranze nazionali e linguistiche.  A questi fini DP agirà in stretto rapporto, pur nel pieno rispetto della loro autonomia, con i movimenti che esistono nell'interno degli apparati statali, da Magistratura Democratica a quanto agisce nell'ambito delle forze armate e di polizia. Infine DP si impegna per la difesa delle libertà politiche e civili, considerando la democrazia come un campo organicamente strutturato di questioni politiche e sociali, di questioni di politica interna e di politica internazionale.  Perché il voto a Democrazia Proletaria.  La bancarotta della sinistra italiana, dal PSI al PCI.  Le quattro ""emergenze proletarie"" costituiscono i filoni principali del nostro  programma politico immediato e dunque della proposta sulla quale ci presentiamo agii elettori italiani. Sappiamo che fa lotta per questi obiettivi richiede in primo luogo una vasta mobilitazione politica popolare di massa nel paese. Ma siamo convinti che questa debba e possa trovare un supporto utile ed una espressione a livello istituzionale, che noi consideriamo un ambito di scontro politico da praticare, certo in stretta ed organica connessione con gli altri terreni di lotta.  I militanti di DP staranno nel parlamento nazionale non per subire le regole del gioco, ma per sconvolgerle, per combattere il regime DC e il falso realismo politico del sistema capitalistico: così come hanno fatto in passato, e come oggi fanno nel parlamento europeo e nei consigli regionali e comunali.  In parlamento chiederemo a tutta la sinistra di misurarsi sui nostri contenuti  programmatici, anche per far capire alla gente la reale disponibilità delle varie forze di qualificare nei fatti fa loro politica e quindi di dare significato alle (oro formule di schieramento, Ma se dobbiamo basarci sulla situazione passata ed attuale e sul modo in cui il partito socialista e quello comunista si presentano alle elezioni il nostro compito non sarà dei più facili.  Il PSI craxiano su ognuno dei contenuti programmatici che abbiamo indicato ha posizioni sempre divergenti e quasi sempre opposte e tende a teorizzarle in modo organico, volto com'è a rassicurare le aree di privilegio sociale che si è scelto come interlocutrici nel tentativo di competere con la DC nella gestione del vigente sistema politico e sociale. Dal canto suo il PC) ora parla di scalzare la DC dal potere dopo averla rimessa in sella nel 76 con la sua politica di ""unità nazionale"", quando era scossa da una crisi profonda, dichiara di aprire alle tematiche pacifiste ed ecologiche e protesta su alcune importanti questioni sociali e di moralizzazione della vita politica.  Sta di fatto però che, a prescindere dalla responsabilità diretta che il PCI porta in alcune azioni di devastazione politica e legislativa (manomissione della scala  mobile, accordo sul ""costo del lavoro"", sottrazione ai comuni delle scelte di localizzazione delle centrali nucleari, adesione alle crescenti spese militari, ecc, ecc.), esso rifiuta di porre l'obiettivo dell'uscita dalla NATO, non dice e ancor meno fa alcunché di concreto per contrastare le scelte del Ministero della difesa e delle gerarchie militari in materia di ristrutturazione aggressiva delle forze armate, ignora i problemi posti dall'industria e dal commercio di armi, rifiuta l'obiettivo dei disarmo unilaterale, e infine sui missili a Comiso paria di sospensione in attesa che ""maturino"" le trattative perla riduzione degli armamenti: il PCI sostiene, inoltre, la scelta energetica nucleare e la politica delle grandi centrati, e subisce l'uso della tecnologia che ne fa il capitalismo e la sua politica di ristrutturazione e di disoccupazione, in una visione veramente produttivistica dei problemi dell'economia italiana, dentro a tutte le compatibilità di sistema.  Il PCI trattando della ""riforma delle istituzioni"" è tutto dentro ad una logica ""efficientista"" ed ignora i problemi reali della democrazia italiana, che sono la tendenza alla centralizzazione autoritaria del potere, e l'attacco alle forme di azione popolare come l'istituto del referendum; accetta così le controriforme liberticide attuate o solo ancora ""promesse"" sul regolamento della Camera dei deputati, e mantiene contro tutta la tematica ""garantista"" la pesante ipoteca della difesa ""comune"" dello Stato, Non a caso la politica dell'arbitrio processuale e del ricorso a varie leggi speciali ha tra i suoi principali fautori uno dei principali dirigenti del PCI.  Ne è un caso, allora, che la linea di ""alternativa democratica"" proposta dai PCI si presenta priva di una indicazione qualsiasi del percorso politico e sociale necessario a realizzarla e tanto meno possiede contenuti programmatici che vadano nella direzione di una profonda trasformazione del sistema politico e sociale esistente, della sua logica e delle sue pratiche devastanti.  Tutto questo non ha peraltro impedito alla direzione nazionale del PDUP di decidere la confluenza nelle liste del PCI, come un'operazione incomprensibile nei contenuti e che rende inconsistente l'affermazione di voler conservare la propria autonomia. È un fatto che tra gli indirizzi del PCI e quello del PDUP su punti non certo secondari (quali la pace, il disarmo, il nucleare) sono esistite divergenze ampie, che ora il PCI di fatto recupera.  La gente è giustamente scontenta del sistema politico, ma l'astensionismo è una falsa risposta.  Anche le posizioni e i comportamenti delle forze principali della sinistra, così come l'orientamento e la pratica della Federazione sindacale unitaria, di cedimento ai padroni e duramente antidemocratico nel rapporto con i lavoratori, hanno contribuito a determinare nella gente malcontento e sfiducia verso il sistema politico, producendo anche un atteggiamento di crescente propensione all'astensionismo, Se si pensa allo spettacolo della lottizzazione e del clientelismo, non solo si comprende ma si giustifica pienamente la ripulsa di strati importanti della pubblica opinione verso Fattuale sistema politico e i suoi grotteschi riti pseudo-democratici. Anche il modo in cui si è giunti a provocare elezioni politiche anticipate, sulla base di giravolte, di piccoli calcoli di bottega e senza che nessun ""perché"" abbia trovato ragionevole risposta, alimenta una stato d'animo diffuso di disgusto.  Tuttavia non votare significa anche distacco dall'agire politico, e questo distacco favorisce poderosamente le forze politiche alle quali occorre ribellarsi. Ecco perché la propensione astensionista trova paladini compiacenti sul ""Giornale nuovo"" o ""Repubblica"" nei loro più autorevoli formatori di opinioni.  Infatti il rifiuto delle regole del gioco fa paura solo quando è continuativo e propositivo di obiettivi politici diversi; mentre la protesta di un gesto e di un giorno ha come conseguenza pratica solo di danneggiare che intende condurre una lotta costante, nel paese e nello stesso parlamento, di opposizione. Si pensi per esempio alla Svizzera, che qualcuno ha definito ""il cesso più pulito d'Europa"", non riferendosi certo al suo popolo ma al sistema politico e sociale dominante: il tasso di astensione elettorale e di partecipazione politica è altissimo, e ad ogni suo incremento corrispondono misure politiche sempre più reazionarie, delle quali sono i lavoratori immigrati a farne e spese principali.  Noi non diciamo affatto ""votate comunque, ma votate""; affermiamo invece che anche nei limiti dello scontro elettorale esiste un'alternativa, quella costituita da Democrazia Proletaria, per le cose che ha fatto e per quelle che potrà fare se verrà rafforzata. Noi non diciamo che DP, come dicono i radicali per il foro partito, costituisce di per sé l'alternativa da praticare, ma diciamo che DP è un partito con il quale è possibile lottare per rafforzare e dare espressione politica ad un blocco sociale e politico che si proponga di contendere il potere alla DC e al capitalismo, per ridare un senso alla stessa nozione di ""sinistra"", attraverso una profonda trasformazione della medesima.  DP ha già oggi un bilancio positivo da presentare.  In questo senso DP non solo ha da indicare, come fin qui è stato fatto, criteri e contenuti programmatici per sostanziare la propria concezione dell'alternativa di sinistra, ma è anche in grado di presentare un bilancio positivo di cose fatte e di contributi politici e culturali. E questo nonostante la mancanza di ogni finanziamento pubblico e l'ostracismo totale dei grandi mezzi di informazione statali e privati. Se sotto questo profilo i radicali si lamentano, noi non sapremmo proprio cosa dire, vista la spropositata penalizzazione che ci distingue da loro.  Abbiamo mostrato nei fatti di sapere agire con coerenza all'interno delle quattro ""emergenze proletarie"" che abbiamo indicato come programma immediato per sostanziare l'alternativa di sinistra. Ne sono esempi evidenti la grande campagna di massa a sostegno dei due referendum popolari per la reintroduzione della  contingenza nel calcolo delle liquidazioni e per l'estensione alle piccole imprese dei diritti contenuti nello Statuto dei lavoratori. Analogamente, dopo la battaglia contro la politica di subordinazione alle ""compatibilità"" di sistema sancita dai sindacati all'Eli R, DP ha animato la lotta operaia contro lo smantellamento della scala mobile, contro l'uso padronale della cassa integrazione e per la riduzione generalizzata dell'orario di lavoro. Su tutti questi temi DP ha anche promosso specifiche ""campagne"", come quella tuttora in corso sull'abolizione della cassa integrazione a zero ore.  DP inoltre è stata in prima fila nel movimento della pace e per la qualificazione dei suoi contenuti nel senso del disarmo unilaterale, dell'uscita dell'Italia dalla NATO, della drastica riduzione delle spese militari e della riconversione dell'industria bellica nazionale.  Identico impegno è stato messo nella lotta contro le scelte energetiche basate sulle grandi centrali a carbone e nucleari in particolare, per lo sviluppo di fonti pulite e rinnovabili, contro ogni forma di inquinamento e di degrado ambientale. I militanti di DP sono parte integrante del vasto movimento ecologico che sta conoscendo una affermazione di grande importanza non solo in Italia. E all'interno di questo movimento, come di quello per la pace, DP afferma con forza il legame inscindibile che lega il nucleare militare a quello civile.  DP si è mossa a difesa della libertà e dei diritti politici e civili dei cittadini e contro i tentativi di involuzione autoritaria, In particolare .sono state condotte campagne i ' contro il regime carcerario, contro le leggi speciali liberticide, contro le mostruosità I JL- politico giudiziarie quali quella del processò ""7 aprile"", contro la violenza fisica e la tortura praticata a detenuti ed arrestati; e ci siamo fatti promotori, di una legge per l'amnistia ai dissociati dalla tolta armata.  DP si è battuta e si batte a fondo contro la barbarie del terrorismo e fé tragiche allucinazioni dei sostenitori della lotta armata in Italia, così come per la salvezza delle sue vittime, impegnandosi direttamente e con esito positivo, come nel caso San-drucci, per affermare il primato della vita anche contro l'ottusità dei pubblici poteri e dei partiti che in queste circostanze li sostengono a fondo (come il PCI). Nella lotta alla mafia e alla camorra DP ha pagato, con la morte del compagno Giuseppe Impastato, anche un pesante tributo di sangue.  Le ""campagne"" oggi in corso di DP.  Attualmente DP sta svolgendo alcune ""campagne"" oltre a quella contro la cassa integrazione a zero ore: sull'obiezione fiscale"" relativamente alle spese militari, sulla defiscalizzazione delle quote di reddito spese per la salute. la casa e fa scuota;  per il diritto alla casa attraverso la requisizione dello sfitto e per sottrarre alfa speculazione il recupero del patrimonio edilizio esistente. Attraverso i suoi rappresentanti nelle istituzioni regionali, comunali e provinciali e attraverso la mobilitazione di tutto il nostro partito, DP si è battuta contro gli aumenti tariffari. contro il degrado urbano e ambientale, per lo sviluppo e la gratuità dell'assistenza sanitaria, per l'assistenza alla tossicodipendenza, contro ogni emarginazione dei portatori di handicap, per il diritto degli anziani ad un'esistenza civile, per il diritto alla casa, per il miglioramento nei servizi di trasporto pubblico. DP ha svolto un'attività continua di difesa delle autonomie amministrative contro lo strangolamento, da parte dei governi centrali, della finanza e della capacità di spesa locale, contro ogni tentativo di svuotamento dell'istituto dei referendum regionali, contro ogni forma di corruzione amministrativa, di spreco, di clientelismo e di malgoverno in genere.  Anche a questi livelli istituzionali decentrati DP si è battuta per prese di posizione e misure concrete a favore dei popoli oppressi, così come per la smilitarizzazione e la denuclearizzazione del territorio.  Infine DP si è sforzata di produrre non solo mobilitazione di massa e campagne politiche fondate sui principali bisogni popolari, ma anche un lavoro di approfondimento e di definizione culturale e politica di una visione generale alternativa sui problemi della società, del presente e delle prospettive dell'umanità, che riqualifichi la prospettiva del socialismo.  Con questo DP ha cercato di indicare non solo risposte generali, ma anche criteri. priorità e percorsi già oggi praticabili dello sviluppo sociale e civile. Nello spazio degli ultimi cinque mesi DP ha cercato di sistematizzare un patrimonio di riflessioni attraverso quattro convegni nazionali a cui ha partecipato gran numero di intellettuali operanti nei settori di ricerca interessati dai convegni in questione. Il primo convegno è stato sui problemi dell'umanità ""al bivio del 2000"" e sui rischi di olocausto nucleare.  i S, II secondo è stato sui ""costi del capitalismo"" e sul rovesciamento necessario, ai fini del soddisfacimento dei bisogni sociali, delle compatibilità economiche assunte dalle stesse grandi organizzazioni sindacali e politiche della sinistra. il terzo convegno è stato sui temi di una ""nuova ecologia"" sulla priorità da assegnare alla difesa dell'ambiente e della salute in materia di sviluppo, in opposizione alle concezioni produttivistiche ed economiciste della stessa cultura della sinistra ""ufficiale"" e dei sindacati.  Il quarto è stato sul legame organico che corre tra tecnologia nucleare di tipo militare e quella di tipo civile, da combattere dunque nella loro connessione, punto di incontro tra il movimento pacifista e quello ecologista, terreno dì una battaglia comune.  Un quinto convegno sulle tematiche della difesa e dello sviluppo qualitativo della democrazia completerà il ciclo, ed è programmato per l'autunno. Accanto a questi convegni se ne è tenuto un'altro sulla condizione giovanile, dalla scuola al mercato del lavoro.  Lo scopo del ciclo è sia di definire le risposte pratiche, anche immediate, da dare alla crescente distruttività capitalistica, e sia di ricostruire l'orizzonte strategico e teorico di una sinistra militante rinnovata, al passo con i problemi degli anni '80. È questo dunque di DP un bilancio che legittima e rende credibile le stesse proposte programmatiche elettorali sintetizzate nelle ""quattro grandi emergenze proletarie"" che prima abbiamo formulato.  Chi riesce a rovinare la vita degli uomini, l'ambiente e ('economia (intesa come organizzazione produttiva di beni e servizi socialmente utili) non ha titoli per parlare di realismo, di pace, di equilibrio sociale, di difesa dell'interesse generale. E non ha titolo, a sinistra, neppure chi, direttamente o per subordinazione, glielo consente. Questo vale per le povere giravolte del PSI. ma anche per l'ossessione di governo che porta il PCI a sbiadire e a privare di slancio culturale e di forza combattiva ogni sua proposta.",NA,NA
