"text","cmp_code","eu_code"
"concrete proposte agli elettori per risolvere i problemi dei lavoratori e del  paese  IL PROGRAMMA DEI COMUNISTI  una politica estera dì pace e di autonomia nazionale, e per la distensione e la sicurezza in Europa e nel Mediterraneo.  rinnovare e sviluppare le istituzioni democratiche perché tutti i cittadini siano più liberi e sicuri del rispetto dei loro diritti: rendere più democratica ed efficiente l'amministrazione dello Stato e della giustizia:  una nuova politica economica per dare lavoro a tutti gli italiani: per lo sviluppo del mezzogiorno. Per assicurare case, scuole ospedali, per migliorare radicalmente le condizioni dei lavoratori.  La riforma morale, culturale ed ideale: istruzione per ragazzi e giovani di tutte le classi sociali: rinnovamento e difesa della famiglia, lavoro e servizi sociali per l'emancipazione della donna.  PER UN GOVERNO DI SVOLTA DEMOCRATICA Per la prima volta dalla fondazione della repubblica il paese è chiamato a  elezioni politiche anticipate. L'Italia è ad una svolta: da una parte la prospettiva di un grande rilancio di  progresso democratico, dall'altra il rischio di una involuzione nella quale  potrebbero trovare occasioni e alimento operazioni reazionarie e avventure  fasciste.  La DC HA GIÀ DI fatto APERTO LA STRADA A QUESTA INVOLUZIONE CON la paralisi  delle istituzioni, con la confusione e l'impotenza al vertice del paese e con lo  SPAZIO LASCIATO AI GRUPPI PIÙ AGGRESSIVI DEL capitalismo italiano ed alla  campagna della destra fascista.  La DC, con l'appoggio e la complicità del FRI e del PSDI, ha fatto di tutto per  impedire ogni sbocco positivo, nell'interesse delle masse popolari e dell'intera  nazione, alle grandi lotte condotte negli ultimi anni da milioni di lavoratori ,  di giovani di donne per Le riforme. La DC ha così tradito persino gli impegni e le promesse fatte al suo stesso elettorato popolare, alle masse lavoratrici cattoliche.  E' grande merito del movimento operaio e popolare aver mantenuto aperte le strade di una avanzata democratica verso il socialismo. Ma la politica della DC, il suo monopolio del potere, il suo modo di governare in questi venticinque anni hanno costituito un grave ostacolo ad ogni serio rinnovamento ed hanno portato ad una crisi di fondo nella società.  Per fronteggiare l'attacco reazionario e per attuare un programma innovatore deve estendersi lo schieramento sociale e politico attorno alla classe operaia e rafforzarsi l'unità della sinistra. L'acutezza dei problemi che sono di fronte alla classe operaia tale da esigere una nuova direzione politica del paese, un governo di svolta democratica. E ciò non è possibile semplicemente allargando il centro sinistra, ma superando le sue formule e il suo contenuto. La coscienza di ciò ha paralizzato il gruppo dirigente democristiano ed ha portato ad una netta sterzata a destra, ed al governo monocolore Andreotti, che è l'espressione della prepotenza e della volontà di potere esclusivo della DC  Battere la DC è perciò la condizione prima per una nuova avanzata democratica, per creare una più ampia unità a sinistra. Per liberare le forze democratiche politiche che vogliono aprire una nuova prospettiva sulla politica italiana.  1. PER UNA NUOVA COLLOCAZIONE DELL'ITALIA NELL'EUROPA E NEL MONDO.  L'Italia deve riconquistare piena autonomia e indipendenza nazionale lavorando per la pace e per la pacifica coesistenza tra gli stati e per il diritto di ogni popolo a scegliere liberamente il proprio destino. E' oggi possibile, forse per la prima volta in un quarto di secolo, una politica estera italiana che non sia più fattore di divisione nel popolo, ma che invece sia motivo di unità, in cui si possano riconoscere le grandi correnti di pensiero.  Nel quadro di una politica estera che sia pienamente autonoma e che compia  oggi precisi atti di pace ed amicizia, verso paesi come il Vietnam, La Corea del  Nord, La repubblica Democratica tedesca. La sinistra deve spingere affinché si  superi la logica che ha portato alla rigida costituzione della Alleanza  Atlantica, fino al graduale superamento di ogni blocco mondiale.  LA SICUREZZA EUROPEA.  Decisivo è stato, in questo quadro, il problema dell'Europa e della sua  sicurezza, della trasformazione democratica della Comunità economica europea.  Si dovrà prima di tutto affermare in questa Europa una funzione dirigente  della classe operaia, di far pesare le sue organizzazioni sindacali, di unire le  forze della sinistra operaia e democratica.  Si tratta infine di realizzare un rapporto nuovo con i paesi socialisti e con il  terzo mondo e dell'impegno per la liquidazione dei regimi fascisti della Spagna,  della Grecia e del Portogallo.  FARE DEL MEDITERRANEO UN MARE DI PACE.  Si tratta anche di agire per fare del Mediterraneo un mare di pace su cui i  rapporti tra i paesi europei si ispirino, al di fuori di ogni contingentamento  militare imposto dalla presenza della sesta flotta americana e dalle basi NATO,  ed al di fuori da ogni visione che manchi di rispetto all'indipendenza di ogni paese.  Particolare urgenza hanno allora le soluzioni dei conflitti medio-orientali attraverso una trattativa politica orientata sul ritiro di Israele da tutti i territori occupati e dal riconoscimento dei diritti dei popoli della regione, Si tratta infine, per ciò che riguarda specificatamente il MEC, di giungere ad un Parlamento Europeo realmente rappresentativo, con effettivi poteri di iniziativa politica e di controllo, eletto con suffragio universale diretto con metodo proporzionale e di aprire alla comunità nuovi rapporti con la comunità economica dei paesi socialisti, facendo del MEC non un blocco autarchico e chiuso ma un elemento dio un processo di superamento dei blocchi, In questa Europa bisogna affermare e garantire la piena uguaglianza sociale e civile dei lavoratori italiani emigrati, il godimento pieno dei loro diritti  democratici nel campo del lavoro e della loro vita politica LIBERARCI DALLA SUDDITANZA DEL DOLLARO  Occorre operare in questa Europa affinché il dollaro diventi una moneta come tutte le altre: questa è una condizione essenziale per evitare che ogni decisione programmatica della nostra nazione venga rimessa in discussione da scelte decise fuori dall'Italia e dall'Europa dettata dagli interessi economici e di potenza degli imperialisti americani.  La condizione è essenzialmente politica: i comunisti italiani si battono per una prima conferenza europea sulla sicurezza, per la riduzione bilanciata e controllata delle forze armate degli armamenti, per l'eliminazione di tute le basi straniere nel nostro paese.  A queste proposte è del tutto coerente la politica di autonomia nazionale, di lotta internazionalistica del PCI. E' interesse non solo delle forze lavoratrici ma di tutta la cittadinanza di sviluppare un rapporto di amicizia con tutte le  forze di progresso e di liberazione che si battono nel mondo contro  l'imperialismo e per l'indipendenza dei popoli ed il socialismo.  2. PER LA PIENEZZA DELLA DEMOCRAZIA E LA RIFORMA DELLE STRUTTURE STATALI.  Non può essere! una utilizzazione adeguata delle risorse e del paese in funzione di grandi obbiettivi di sviluppo civile ed economico senza lo sviluppo della democrazia e la trasformazione profonda della struttura dello stato nella direzione indicata dalla Costituzione. Lo Stato italiano ha già nelle sue mani molti decisivi strumenti di programmazione e di intervento.  Si tratta però di adoperare questi strumenti in modo radicalmente diverso dal passato e ciò non è possibile senza uno sviluppo democratico generale, senza una generale  partecipazione delle masse alle grandi scelte di valore nazionale.  RIVALUTARE I POTERI DEL PARLAMENTO.  II voto del 7 maggio dovrà in primo luogo sconfessare e respingere l'attacco  della destra al ruolo dell'assemblea elettiva e all'ordinamento democratico  repubblicano.  I poteri del parlamento per la determinazione dell'indirizzo politico e la sua funzione di controllo dell'azione del governo e della direzione della politica economica e sociale devono essere ampiamente rivalutati. DIRITTO DI VOTO A 18 ANNI.  II rapporto tra Parlamento e paese deve diventare ampio, vitale e fecondo. A ciò deve contribuire anche l'anticipazione del diritto di voto a diciotto anni, così come la realizzazione di una piena e costante collaborazione con le regioni e le altre assemblee locali. AUTONOMIE E PARTECIPAZIONE POPOLARE.  La nascita delle regioni può e deve rappresentare il punto di partenza di una riforma di tutte le strutture statali, per realizzare l'ordinamento politico nazionale fondato sulle autonomie.  Il PCI ritiene essenziale che nel contesto dell'organizzazione dello Stato, le  regioni trovino una propria dignità economica e proprie risorse, per gestire al  meglio i settori che la Costituzione affida al governi locali.  Occorre che alle regioni, liberate dai soffocanti controlli burocratici, sia  pienamente riconosciuta la funzione dei soggetti essenziali della  programmazione e la possibilità di concorrere alla formazione di tutta la  politica nazionale.  Deve essere superata l'attuale legislazione sull'ordinamento dei comuni e delle  provincie, realizzando una riforma autonomistica corrispondente alle unanimi  richieste dei comuni italiani e della loro associazione unitaria. I comuni organi di base dello Stato, devono divenire soggetti della  programmazione e devono assumere ampi poteri propri e delegati da Regioni e  Stato in campi decisivi per la vita delle popolazioni.  Deve essere stimolato il massimo decentramento della stessa amministrazione  comunale (Circoscrizioni, Borgate). Le provincie devono essere profondamente  riformate, facendone organi non di amministrazione settoriale, ma di  articolazione della programmazione regionale e di promozione delle attività  comunali.  E' in pari temo indispensabile una riforma radicale della finanza locale e del  sistema creditizio, in modo da consentire a Comuni e Provincie di esercitare  effettive capacità di programmazione della loro azione e iniziativa.  UNA PUBBLICA AMMINISTRAZIONE CHE FUNZIONI  II decentramento del potere legislativo e amministrativo d'altra parte potrà realizzarsi solo se si attuerà, dopo venticinque anni di dibattito e di inconcludenti promesse della DC, ad una riforma generale della Pubblica Amministrazione. L'insieme dell'apparato esclusivo centrale dello stato costituisce oggi una organizzazione complicata ed inefficiente, ordinata secondo criteri superati, gravemente tarata nella sua funzionalità dai gruppi poteri che vi ha costituito la Democrazia Cristiana.  La DC ha mantenuto ed esasperato un ordinamento dell'esecutivo che fraziona e disperde la spesa pubblica in un numero enorme di gestioni ed enti, spesso inutile, e si ispira ad una concezione oligarchica ed autoritaria inaccettabile. A questo fine il PCI indica:  1) II superamento delle rigide gerarchie attualmente esistenti nell'ordinamento statale.  2) La riorganizzazione delle attività dell'esecutivo, in rapporto ai compiti che non siano decentrabili alle regioni.  3) La eliminazione di tutti gli enti superflui I DIRITTI DELLE MINORANZE ETNICHE.  Nell'ambito del rinnovamento e della democratizzazione delle strutture  dell'ordinamento statale è necessario attuare pienamente e in concreto il  programma costituzionale per quanto riguarda la tutela dei diritti e il libero  sviluppo delle minoranze etniche e nazionali esistenti in Italia.  Il PCI si impegna in particolare e a portare avanti provvedimenti legislativi  sia di carattere nazionale che a livello di regione autonoma per la tutela della  minoranza nazionale slovena, per quella tirolese e quella ladina.  Va attuato rapidamente e con spirito di larga apertura democratica il nuovo  statuto regionale del Trentino Alto Adige.  LA RIFORMA DELLA GIUSTIZIA.  II tema dei rapporti tra stato e cittadino non si può, per altro, esaurire  nell'ambito delle assemblee elettive e della riforma dell'amministrazione  pubblica. Accanto a questi settori fondamentali sempre più acuta è divenuta  l'esigenza di una revisione di fondo dei modi di funzionamento, delle finalità e  dei metodi di amministrazione della giustizia.  E' questo un campo che è venuto assumendo un rilievo sempre più grande. La  maggioranza degli italiani avverte con sempre maggiore inquietudine la  mancanza di un effettivo quadro di certezza in questo campo. E' da denunciare  che negli ultimi progetti di riforma - ordinamento penitenziario, difesa  gratuita dei non abbienti - siano stati insabbiati, lasciando così in gran parte  inalterati i codici dell'epoca fascista.  INDIPENDENZA DELLA MAGISTRATURA E NUOVA FUNZIONE DEL GIUDICE.  Anche la Magistratura, come ordine autonomo, è scossa da un profondo  travaglio, nel quale assumono crescente significato le posizioni innovatrici  assunte da una parte dei giudici. Si impone il rinnovamento dell'ordinamento  giudiziario e della stessa funzione del giudice nella società. I comunisti  riaffermano il principio costituzionalmente garantito dell'indipendenza della  magistratura, vista come condizione essenziale per dare ai giudici piena  podestà di orientarsi nell'applicazione della legge per i singoli casi, sulla base  dei grandi principi di fondo e di quelli programmatici che la costituzione da  come direttiva non derogabile a tutti i poteri dello stato.  I compiti della cassazione debbono essere ricondotti al controllo della  legittimità delle decisioni, perché appare inammissibile che in tale organo,  contrariamente al dettato della Costituzione, si accentrino poteri di gerarchia  che pesantemente influiscono nella stessa sostanza della attività  giurisdizionale.  E' indilazionabile la riforma del Consiglio superiore della Magistratura per  assicurarne una composizione ed un sistema di elezione democratica. E'  necessario realizzare con la maggiore larghezza il principio costituzionale della  partecipazione popolare all'amministrazione della giustizia, anche con la  istituzione di giudici elettivi.  Le riforme debbono incidere anche nella giurisdizione penale militare, fondata  pur essa su norme autoritarie che risalgono alla dittatura fascista; e nella  giustizia amministrativa, destinata ad assumere sempre maggiore importanza.  RISOLVERE I PROBLEMI DELLE FORZE ARMATE.  Le forze armate e i corpi di polizia devono essere riorganizzati  democraticamente secondo la lettera e lo spirito della costituzione. Le forze  armate DEVONO POTER pienamente ASSOLVERE I LORO COMPITI DI DIFESA del PAESE E  di garanzia del regime democratico.  L'incapacità del governo di affrontare positivamente i complessi e specifici  problemi materiali e morali dei militari ha lasciato ampi margini a gruppi  ristretti di alti ufficiali per spingere le forze armate su terreni pericolosi. I  sevizi di sicurezza vanno ristrutturati con una chiara delimitazione di compiti,  con la riforma delle norme sul segreto politico militare fissando adeguati  controlli parlamentari.  RIDURRE LA DURATA DELLA FERMA DI LEVA.  Tra bassi e alti gradi vanno eliminate quelle differenze di trattamento economico che sono sproporzionate ed ingiuste. I soldati debbono poter partecipare alla gestione delle sociali. A tutti i soldati deve essere garantito  anche in servizio il pieno rispetto della loro persona. Debbono essere eliminati  tutti gli eccessi di gerarchismo, emendati e democratizzati i regolamenti della  disciplina, abolita ogni limitazione dei diritti civili o politici degli  appartenenti all'esercito ed ai corpi militari. Il periodo di ferma di leva deve  essere ridotto.  DIRITTI SINDACALI AGLI AGENTI DI P.S.  I corpi di polizia devono essere riordinati in funzione della prevenzione e  della lotta alla criminalità, ed educati e diretti ai fini del mantenimento  dell'ordine repubblicano. Il loro ordinamento e regolamento deve essere  stabilito su basi civili non militari, con il conseguimento dei diritti dì  associazione sindacale. La loro formazione civica deve essere basata sulla  costituzione. Il trattamento economico e le condizioni di servizio vanno  radicalmente migliorate. Le sperequazioni abnormi tra bassi e alti gradi  corrette.  UNA POLIZIA PER LA LOTTA ALLA CRIMINALITÀ.  Per la lotta alla criminalità occorre costituire una moderna ed efficiente  polizia giudiziaria alle dirette dipendenze della magistratura. Gran parte del  personale è oggi invece impegnato in azioni di repressione politica e sindacale o disperso in incarichi burocratici e di servizio personale. Per l'ordine  pubblico vanno abolite tutte le disposizioni in contrasto con la costituzione. I corpi di polizia non debbono essere concepiti come strumenti di lotta contro le masse popolari. Va bandito l'uso di armi nelle dimostrazioni sindacali e politiche.  Accanto agli strumenti ed ai corpi tradizionali dello stato hanno peso ed importanza crescenti strumenti nuovi di intervento, che sono decisivi nel momento in cui ci si propone di utilizzare le risorse del paese secondo scelte democratiche e finalizzate al miglioramento del livello generale della vita. Nuovo ruolo delle partecipazioni statali.  II controllo da parte dello stato di alcuni mezzi produttivi tramite il sistema  delle partecipazioni statali va rivisto per permettere da una parte di  sviluppare una serie di iniziative economiche gestite e sostenute dalla finanza  pubblica ma al tempo stesso di non creare le condizioni per un uso scriteriato  e personale del denaro pubblico.  Le aziende aiutate e sostenute dallo Stato devono inseguire la stessa qualità e  la stessa logica del mercato, pur garantendo un elevata capacità occupazionale  e dei costi di esercizio limitati.  RIFORMA DELLA RAI-TV E DELL'INFORMAZIONE.  La riforma del servizio radio-televisivo è oramai una necessità per uno stato  dove anche il sistema di potere dell'informazione risente della stagnazione e  dell'arbitrario controllo imposto dal partito che ha egemonizzato il governo del  dopoguerra.  Occorre liberare la RAI dalla presenza di una classe dirigente ""di partito"" e  portare il pluralismo dentro l'informazione pubblica. Occorre anche creare  nuove reti di informazione sia a livello centrale-nazionale che regionale.  Questo per permettere una più sviluppata e democratica percezione del mezzo  d'informazione a tutti i livelli.",NA,NA
