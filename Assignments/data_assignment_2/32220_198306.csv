"text","cmp_code","eu_code"
"Il documento approvato dal CC e dalla CCC  che sarà alla base  del dibattito per il XVI Congresso del PCI  La proposta di alternativa  per il cambiamento  IL MONDO contemporaneo è di fronte a problemi  cruciali che riflettono un vero e proprio passaggio  di epoca. Essi mettono in causa, sia pure in diverso grado e per ragioni diverse, i sistemi sociali,  i meccanismi politici, le forme dello Stato, i modi di essere e di pensare.  Il mondo si presenta alle soglie del 2000, avendo l'umanità compiuto in questo secolo progressi mai raggiunti nella sua storia. Per la prima volta esistono  le condizioni per liberare gli uomini dalla stretta dei bisogni elementari, per costruire consapevolmente il futuro. Si sono però accumulati anche fenomeni inquietanti,  spinte regressive e persino distruttive.  La prima necessità è quella di prendere chiara coscienza  della realtà. E mutata la natura e la dimensione  dei problemi che ormai incombono. Basti pensare:  - alla distorsione introdotta nello stesso sviluppo storico - fino al rischio dello sterminio - dalla crescita  impressionante degli ordigni nucleari e di armi di ogni tipo;  - allo squilibrio crescente tra paesi industrializzati e aree sottosviluppate, nelle quali tra meno di venti anni vivrà l'80% di tutti gli uomini;  - al vero e proprio limite che incomincia a incontrare  l'attuale tipo di sviluppo, sia per la rapina e lo spreco di risorse giunto al saccheggio della natura e alla degradazione dell'ambiente, sia per i nuovi bisogni  che lo sviluppo stesso ha creato e che non è più in grado di soddisfare. Si è di fronte a problemi drammatici  di fame e povertà in aree immense; a nuove miserie, come quelle che nascono dalla crescente concentrazione di moltitudini di uomini nelle periferie  urbane; alla crisi di valori capaci di dare significato  al lavoro e all'esistenza;  - alla nuova rivoluzione scientifica e tecnologica che sta accelerando imponenti processi di ristrutturazione:  con la tendenza a concentrare in un gruppo ristretto di Stati e di organizzazioni multinazionali il dominio dei settori strategici dello sviluppo, dall'informatica  alla microelettronica, dalle scienze alle comunicazioni  di massa e al sistemi di educazione.  Emerge avanti a tutto la minaccia della guerra, che porterebbe - di fatto - alla distruzione della civiltà. Il compito che sovrasta ogni altro è, quindi, la salvaguardia della pace. E gli sforzi di tutti devono essere rivolti a tale obiettivo supremo, operando per la coesistenza e la cooperazione tra i Paesi con regimi sociali diversi, per il disarmo, per il sollevamento delle aree economicamente arretrate, per combattere sul solido terreno della pace le lotte per la emancipazione  dei popoli e delle masse oppresse. I segni di una attenuazione delle tensioni internazionali, che qua e là si intravedono, sono ancora incerti e devono essere in tutti i modi stimolati e incoraggiati.  Dall'insieme dei processi appena richiamati, emerge  una tendenza a concentrare in sedi ristrette e incontrollate  poteri che sono essenziali per la vita della gente. Si creano - non solo nell'attività produttiva in senso stretto, ma anche nei campi della conoscenza,  della cultura, del senso comune - forme moderne  di alienazione, di oppressione, di manipolazione delle coscienze che sempre più contrastano con il bisogno di milioni di uomini, di donne, di giovani, di dare fini consapevoli al proprio lavoro e alla propria esistenza, di comunicare tra loro, di esprimere la propria  personalità. Ma sarebbe sbagliato, e al limite suicida, sentirsi schiacciati da pericoli così gravi e da compiti così ardui, senza vedere anche le forze che rendono possibile affrontarli.  Negli ultimi decenni si sono manifestati nel mondo i più grandi movimenti di emancipazione delle classi  oppresse e di liberazione dei popoli; è crollato il sistema  coloniale; si sono diffuse in tutti i Continenti esperienze  le più diverse di tipo socialista, da ripensare  criticamente, da riformare anche profondamente, ma dalle quali è impensabile tornare indietro. È entrato  impetuosamente sulla scena il movimento delle donne, che ha segnato la cultura, la politica, il costume  della nostra epoc... ...gome hanno pesato, sia pure con valenze div...., le lotte, i movimenti, i fermenti  delle giovani generazioni. Si sono diffusi ovunque,  insieme con lo sviluppo delle conoscenze modi di vita più liberi.  Ciò che è essenziale è dare coscienza che le nuove forme di dominio e di sviluppo distorto non sono processi fatali, dettati da un impiego oggettivo della scienza e della tecnica, come vorrebbero far credere correnti conservatrici e catastrofistiche. In realtà un vastissimo campo di forze possono, come non mal, far leva sulle conquiste della scienza e sulla diffusione  della cultura e dell'informazione per umanizzare il lavoro e per soddisfare esigenze di libertà, di creatività,  di sicurezza, di pace, di indipendenza. Questo non significa spostare la lotta per il progresso e per il socialismo fuori dal terreno delle contraddizioni di classe e dei rapporti di produzione. Significa invece capire che siamo giunti a quello stadio dello sviluppo storico in cui il problema di un superamento del sistema  capitalistico diventa attuale, anche per la necessità  oggettiva di allargare le basi dello sviluppo e del processo di accumulazione. La vecchia base, cioè lo sfruttamento della forza lavoro e la riduzione del lavoro umano a merce, diventa <<una ben misera cosa>>.  Se si vuole rilanciare lo sviluppo bisogna mettere in campo nuovi fattori: insieme con la scienza e la cultura, la capacità degli uomini di inventare, di governarsi,  di decidere. II problema del socialismo, inteso  come processo di liberazione della società e dei singoli, si ripresenta come un bisogno storico.  2 DI FRONTE ad un simile quadro, sommariamente  tratteggiato, appaiono invecchiate e talvolta  anacronistiche, tante dispute ideologiche che hanno diviso per decenni le diverse correnti della sinistra. Non a caso, anche nelle socialdemocrazie si sviluppano riflessioni critiche che tendono a superare  vecchie barriere e a intrecciarsi con quelle nostre e di altre forze di sinistra. Ma questo dibattito sarà tanto più fecondo quanto più si allargherà il suo orizzonte  politico e culturale.  È assurdo condannare la Rivoluzione d'Ottobre come ogni grandioso evento che ha impresso una svolta alla storia e dato slancio alle lotte emancipatrici  dei popoli di tutto il mondo. Ma bisogna prendere  atto che nella crisi del mondo di oggi sono in vario modo coinvolti - sia per la sostanziale unitarietà del mondo sia per organici limiti e difetti del sistemi che sono stati realizzati - anche i paesi che hanno rotto con il capitalismo e avviato la costruzione di società ispirate al socialismo. II senso delle crisi, anche tragiche,  che si sono susseguite è ormai chiaro: finché si resta chiusi dentro strutture e metodi autoritari e schemi ideologici irrigiditi, non si riesce ad esprimere  le innovazioni creative che sono necessarie.  Una nuova ondata di fiducia e di speranza nel socialismo  non può nascere se si cerca di nascondere la crisi - innegabile - di determinate esperienze, se non se ne rimuovono le cause attraverso adeguati processi riformatori. Si tratta, quindi, di guardare alla realtà, senza veli, senza preconcetti, senza dogmi:  perché più si parte dalla realtà, cioè dalle strutture  e dai problemi del mondo di oggi, più emerge il bisogno di una società nuova in cui gli uomini siano messi in grado di mutare il rapporto tra dirigenti e diretti, di riappropriarsi del loro lavoro e di indirizzare  la produzione, la scienza, l'educazione verso fini solidali ed umani.  Qui sta il fondamento del nostro proposito di contribuire  ad aprire una fase nuova della lotta per il socialismo; e sta qui là ragione più profonda dell'autonomia  politica e ideale di un partito come il PCI.  3 NELL'EUROPA Occidentale, le politiche conservatrici  già rivelano gli esiti gravi a cui esse stanno portando: non solo per i costi sociali insopportabili,  ma perché accentuano e sommano tra loro la disoccupazione con la crisi finanziaria dello Stato, la recessione con l'inflazione. Ciò dimostra che le cause della crisi sono molto profonde, legate all'esaurirsi  di tutto un tipo di sviluppo al quale sono venute pieno essenziali condizioni interne e internazionali.  Di qui anche la crisi delle politiche socialdemocratiche  e l'emergere in quest'area di ripensamenti  critici: le conquiste sociali e la democrazia non si possono ormai difendere solo con strategie essenzialmente  redistributive che non investano il processo  di accumulazione. Sorge, anche se in forme ancora confuse e parziali, il bisogno di avviare una nuova qualità dello sviluppo, e di introdurre riforme strutturali  e politiche, nel senso del controllo democratico del potere e della gestione sociale dell'economia. Si acutizzano, così, le lotte sociali e politiche; ma la battaglia  contro l'offensiva della destra può essere vinta solo a condizione che le sinistre sappiano offrire nuove  soluzioni e suscitare nuove speranze tra i lavoratori,  tra le forze culturali, tra le donne e i giovani. L'Europa è un grande laboratorio politico: non solo per la ricchezza del suo patrimonio culturale, scientifico,  produttivo, ma anche per la qualità e la varietà delle esperienze innovative che si stanno compiendo in molti suoi luoghi. Sono destinati ad affermarsi durevolmente, in Europa, quei partiti della sinistra che sapranno collegare una proposta di cambiamento  a queste spinte e a queste potenzialità.  4 È IN QUESTO quadro che si pone il problema del destino dell'Italia. I processi di ristrutturazione  dell'economia e del potere su scala mondiale  stanno già portando a mutamenti significativi nelle gerarchie internazionali. La politica degli Stati Uniti tende a colpire il peso economico e il ruolo politico dell'Europa, fino a subordinarla.  Di fronte a questi processi l'Italia, nonostante lo sviluppo notevole del trentennio, rischia di subire una degradazione e di perdere il passo rispetto ai ritmi delle trasformazioni e del progresso. Bisogna reagire, con forza, rapidamente. Il rischio attuale è che le spinte involutive, già in atto, tendano sempre più a sommarsi tra loro: il ristagno delle forze produttive  con l'estendersi dell'area della speculazione e del parassitismo, la disoccupazione con una paurosa crisi finanziaria, la lottizzazione dello Stato con il diffondersi dei poteri occulti e della mafia, l'aggravarsi  della questione meridionale e di tutte le ingiustizie  e gli squilibri, con una tendenza al distacco dei cittadini dalle istituzioni democratiche. Si indebolirebbe  la forzale la coesione della compagine nazionale,  e quindi la sua stessa autonomia. Sarebbe più difficile resistere alle pressioni di chi vorrebbe coinvolgere  l'Italia In una politica di avventure militari.  Diventa sempre più chiaro che nessun problema può essere risolto (nell'economia, nelle istituzioni, nella cultura, nella convivenza civile) senza una profonda svolta che abbia il segno dell'equità e del rigore,  e quindi senza un impegno consapevole delle forze produttive e delle masse lavoratrici e popolari che - se si vuole ciò - devono partecipare al governo del Paese.  5 DA TUTTO questo nasce la necessità di sbloccare  il sistema del rapporti politici e di potere costruito nel trentennio, e imperniato sulla DC e sulle sue alleanze. La politica dell'alternativa democratica  nasce prima di tutto da una esigenza nazionale,  dalla necessità di ridare slancio alle classi lavoratrici e ad un vasto campo di forze produttive, di energie creative, di intelligenze, che oggi sono avvilite  o sacrificate. L'Italia ha bisogno dl una nuova classe dirigente dotata di senso nazionale e dello Stato,  di una grande forza riformatrice e progettuale che sappia, con molto realismo, avviare il superamento  della crisi e trasformare il paese in un senso pienamente  democratico, moderno, efficiente, più giusto e più libero.  6 IL COMPITO fondamentale del XVI Congresso è la definizione degli obiettivi, delle alleanze, dei movimenti, che facciano dell'alternativa democratica una linea attuale di lotta, una grande operazione di ricambio della direzione politica, di rinnovamento della società, dello Stato, dei partiti.  Siamo consapevoli delle difficoltà di un simile compito e del fatto che, per contribuire efficacemente  ad esso, noi per primi dobbiamo dare esempio di saperci rinnovare. Ciò richiede un ulteriore approfondimento  di quella sintesi fra tradizione democratica  e idealità socialiste, su cui si è fondata la crescita e l'elaborazione del PCI.  Va respinta la tesi che in un paese dell'occidente capitalistico come l'Italia non sia possibile un'alternativa  in quanto la forza più grande della sinistra è costituita dal Partito Comunista. Va respinta non solo perché discriminatoria e antidemocratica; non solo per il fatto che il PCI è parte essenziale della democrazia italiana ed ha contribuito più di ogni altro partito a fondare la Repubblica sul consenso attivo delle masse popolari; ma perché, in realtà, questa  tesi va rovesciata. È la natura stessa dei problemi di oggi, è l'impotenza e la crisi del partiti che fondano la loro forza sull'occupazione dello Stato, è il fatto che tra crisi economica, sociale, morale, esiste un intreccio tale da rendere impossibile governare il paese senza una grande mobilitazione e partecipazione  popolare; è la necessità di promuovere nuove soluzioni  produttive, nuovi modi di vivere, nuove idealità:  è tutto questo che richiede la presenza, la lotta, la partecipazione alla direzione del Paese di un partito che abbia i caratteri originali, il rigore morale, i collegamenti  sociali,, il senso di responsabilità nazionale,  che nel movimento operaio italiano sono propri del partito dl ispirazione gramsciana e togliattiana.  II pentapartito ha visto fallire le sue ambizioni di governare il Paese emarginando il PCI. Questo tentativo,  in cui è consistita la politica della cosiddetta governabilità, si basava su una analisi superficiale ed errata dei problemi italiani, e sta determinando un marasma. Il danno più grande è che in questa  situazione sta passando una politica recessivà e al tempo stesso inflazionistica, di ulteriore corporativizzazione  della società, di attacco alle conquiste sociali  e culturali degli ultimi decenni.  È necessario dare all'Italia un governo nuovo, un governo di alternativa democratica alla DC e al suo sistema di potere, imperniato sui partiti della sinistra e forte degli apporti e dei contributi di altre correnti democratiche. Ciò non significa scavare solchi incolmabili  fra le grandi forze politiche democratiche, né spingere a destra strati sociali e forze popolari che seguono la DC, né riaprire vecchie contrapposizioni ideologiche. Con la caduta delle pregiudiziali e con l'affermazione della pari dignità dei partiti, diventa possibile definire le alternative sulla base dei differenti  programmi e progetti politici, dei diversi riferimenti  sociali ed ideali. Si rende così più libera e trasparente  la dialettica politica, più produttivo il confronto  fra le grandi correnti ideali del paese, e si rinsalda  - in definitiva - il legame fra cittadini, partiti e istituzioni democratiche.  Perché un simile mutamento diventi attuale e credibile,  perché siano fugate le diffidenze e vinte le resistenze che vi si oppongono, occorre elaborare, in un confronto aperto con il PSI e altre forze di sinistra e democratiche - comprese quelle presenti nel mondo  cattolico - un programma avanzato e realistico. Ma occorre soprattutto agire, risvegliare energie, ed intelligenze in partiti, sindacati, movimenti, ed in tutti i settori della vita nazionale.  A questi compiti è chiamato il XVI Congresso del  PCI.  I. L'ALTERNATIVA DEMOCRATICA  1 LA REALIZZAZIONE dell'alternativa  democratica e di un governo  che ne sia l'espressione ha come fondamento necessario l'intesa tra le forze di sinistra e altre forze democratiche.  Ma essa non è solo un blocco di partiti o la somma di schieramenti  parlamentari: comporta una mobilitazione di forze sociali e di movimenti,  uno spostamento di correnti culturali e di consensi, scelte politiche e programmatiche che mirino fin da oggi a modifiche sostanziali dell'economia,  della società, dello Stato. Non è dunque un evento che si realizza solo nell'atto costitutivo di una maggioranza.  È un processo che fin d'ora può essere avviato.  Non si parte, del resto, da zero. L'esperienza  unitaria che comunisti, socialisti,  altre forze di sinistra e democratiche  hanno compiuto in questi anni  - e con particolare ampiezza dopo il 1975 - nell'amministrazione delle maggiori città italiane, di intere regioni,  di tanta parte dei Comuni e delle  Province costituisce un punto di forza di grande importanza perché ha dimostrato la capacità della sinistra e di altre forze democratiche di amministrare  la cosa pubblica nell'interesse  della collettività. Ma si tratta, ora, di dare un diverso governo al Paese.  Un esplicito orientamento a favore dell'alternativa di altre forze di sinistra  e democratiche, e innanzitutto del partito socialista, sarebbe già un passo importante in questa direzione. Susciterebbe slancio e fiducia in tutte le forze lavoratrici e popolari. Un rifiuto  non può pertanto essere motivato  con l'argomento che le condizioni per l'alternativa non sono ancora tutte  presenti. È proprio il pronunciamento  per questa prospettiva che contribuisce  al realizzarsi di tali condizioni.  2 SI PONE, innanzitutto, il problema  di salvaguardare e consolidare  il tessuto unitario fondamentale  della sinistra e del movimento  operaio, come si è storicamente formato  nel sindacato, nelle cooperative, nel movimenti di massa e nel potere locale. Anche per questo va sconfitto il tentativo di coagulare una serie di interessi  intorno all'idea che la via di uscita dalla crisi consisterebbe nell'infliggere  un colpo alter classe operaia, alle sue conquiste, al suoi diritti, al suo ruolo. È questo un punto decisivo: se ciò avviene, se si allentano i tradizionali  rapporti di alleanza della classe  operaia con altri strati della popolazione,  risulterebbe indebolito tutto lo schieramento di rinnovamento e di progresso.  Ma nel momento in cui indichiamo una scelta politica di alternativa alla DC, cioè a un partito che in Italia raccoglie  tanta parte dei ceti popolari ed Intermedi, occorre anche chiedersi come  sia possibile estendere le basi sociali  che ha avuto sinora lo schieramento  della sinistra, conquistando altre  forze interessate al cambiamento. Vi è oggi la possibilità di una più forte iniziativa verso tradizionali punti di forza del blocco elettorale democristiano:  a cominciare dal Mezzogiorno dove un mutamento dei rapporti di  forza è condizione essenziale perché avanzi in Italia una alternativa.  In generale, tutta la questione delle alleanze richiede un aggiornamento. La società Italiana è profondamente mutata e ci troviamo oggi di fronte ad una struttura sociale molto più articolata.  Un grande peso hanno assunto i lavoratori Intellettuali; gli addetti al settore terziario rappresentano ormai la maggioranza assoluta degli occupati.  Ma all'interno del lavoro dipendente  la classe operaia resta il più grande nucleo relativamente omogeneo.  Sbagliano coloro i quali pensano che la sua funzione è destinata a diminuire.  È la necessità stessa di imprimere  un nuovo sviluppo alle forze produttive che assegna a una classe operaia che anch'essa si modernizza e si diversifica un ruolo fondamentale. Si tratta di un fatto oggettivo e non di un attributo ideologico. L'industria  sarà, per molti anni ancora, il punto  nevralgico del processo innovativo  dal quale partiranno impulsi determinanti  nell'indirizzare la ricerca scientifica,  l'innovazione tecnologica e organizzativa.  È quel che avvera nell'industria  finirà con l'influire sull'assetto  complessivo della società.  La classe operaia è collocata nel cuore di questo sommovimento. Già ora sta verificando sulla sua pelle come  la diminuzione della manualità del lavoro possa accompagnarsi perfino  ad una accentuazione del suo carattere  frustrante e ripetitivo: e ciò quando l'innovazione venga usata per accentuare i tratti autoritari dei meccanismi  decisionali. Ma questo è un problema che riguarda e riguarderà sempre più anche tecnici ed impiegati,  come dimostra quel che sia avvenendo  negli uffici. È per questo che al di là delle divisioni di ruolo sono andate  maturando, con particolare rilievo  nelle leve più giovani, aspirazioni che possono cementare un blocco di  interessi comuni (maggiore partecipazione  alte decisioni, riconoscimento dei nuovi valori professionali e culturali,  bisogno dl una organizzazione del tempo di lavoro e del tempo libero capace di valorizzare realmente le facoltà  umane). L'importante che la classe operaia abbia la capacità, di fronte ai problemi posti dall'innovazione  tecnologica, di intervenire attivamente  non con un atteggiamento difensivo, ma per orientare i processi nel senso più democratico e meno alienante.  Proprio nella prospettiva di una  nuova qualità dello sviluppo è possibile  una più ampia unità tra la classe  operaia e i nuovi strati di lavoratori  tecnici e intellettuali, assumendo come  obbiettivi e valori la professionalità,  l'efficienza, l'umanizzazione e la  creatività del lavoro, la democratizzazione  delle forme di organizzazione e  di gestione. Non si tratta, a questo fine,  di subire ma di valorizzare una  crescente volontà di gruppi e forze sociali  di contare di più, anche dandosi  forme associative autonome che non  sono riconducibili né alle logiche di  partito né alla tradizionale rappresentanza  sindacale. II fatto è che questi  strati di lavoratori (tecnici e quadri  intermedi della produzione, dei servizi,  dell'informazione e dei mass-media;  ricercatori; insegnanti; forze della cultura; muove figure professionali prodotte dalla rivoluzione tecnologica;  ecc.) hanno ormai una collocazione  nella vita sociale e produttiva tale che essi possono diventare, insieme alla  classe operaia, protagonisti fondamentali  della lotta per la trasformazione  del paese. Un massiccio spostamento  di questi strati sociali verso sinistra  è, quindi, decisivo per il successo  dell'alternativa democratica. Ma, per ottenerlo, non possiamo limitarci a sottolineare che questi strati hanno in comune con altri la condizione di lavoratori dipendenti. Dobbiamo molto  di più far leva sulla loro specificità e sul ruolo peculiare che essi hanno ai fini di un più ampio sviluppo civile e produttivo.  Questo più ampio sviluppo, la riqualificazione  delle attività produttive, una maggiore  creatività del lavoro,  una diversa organizzazione della  vita sono anche i punti forti per un più  solido incontro tra lavorati dipendenti  e ceti medi imprenditoriali (artigiani,  coltivatori diretti, commercianti,  ecc.) i quali rappresentano una parte  essenziale del sistema di alleanze e  debbono contribuire con un ruolo da  protagonisti alla trasformazione della società italiana nell'autonomia e nella peculiarità delle loro funzioni. Si tratta,  nel complesso, di far confluire in una prospettiva dl rinnovamento punti di vista, orientamenti ideali, interessi  materiali non sempre omogenei  e non automaticamente riducibili ad unità: ma di cui è indispensabile il coinvolgimento e un'ampia e autonoma  partecipazione anche nella costruzione  dell'alternativa democratica. Ed è muovendosi su questa via che il mondo del lavoro può incontrare come  interlocutore anche una parte importante  di imprenditori e di dirigenti che avvertono il peso negativo di un  sistema parassitario e paralizzante e sono oggi particolarmente danneggiati  dalle politiche restrittive dei governi,  dagli sprechi della finanza pubblica,  dall'assenza di una politica di ammodernamento tecnologico.  In questo sistema di alleanze del mondo del lavoro, in cui decisivo rimane  il ruolo della classe operaia, un peso determinante hanno le masse di  disoccupati, di emarginati, di giovani  con una collocazione marginale: che sono interessati non solo alla conquista  di un più ampio sviluppo sociale e produttivo, ma a quei temi di una migliore  qualità del lavoro e della vita che emergono dalla lotta per un governo  democratico dell'economia.  3 UN'ALTRA fondamentale direzione  verso la quale operare, ai fini di uno spostamento di forze reali nel paese, è quella dei movimenti che si organizzano attorno a grandi questioni di valore generale o anche attorno a problemi, interessi, idee che attraversano tutti gli strati sociali.  Tra i movimenti di carattere generale  ha avuto un ruolo decisivo in questi  anni quello delle donne il quale - ponendo problemi specifici legati alla condizione femminile - ha posto l'esigenza di una trasformazione generale  della società. Esso travalica i confini  di classe e solleva questioni fondamentali  non solo di parità tra i sessi, non solo di presenza delle donne nella vita e nelle scelte politiche ma di liberazione  della persona umana, in tutte le sue espressioni: dai rapporti personali  e familiari ai rapporti produttivi e sociali. Importanti conquiste giuridiche,  culturali, sociali e di costume sono  state ottenute. Ma oggi esse sono contestate e messe in pericolo per l'effetto  congiunto della crisi economica e della controffensiva conservatrice. Le donne sono al centro di questa controffensiva  nel lavoro, nei diritti personali,  nel costume, per li tentativo di riproporre in vari modi il principio della divisione dei ruoli tra uomo e donna, e sono le più colpite dalle politiche  recessive del partiti al governo. Nella sostanza, diventa più acuta la contraddizione tra lo stato delle cose, i meccanismi sociali e di potere esistenti  e i nuovi livelli di maturità, di consapevolezza,  di soggettività, acquisiti da larghe masse. Per questo le donne e i loro movimenti sono oggi una forza essenziale in una politica di alternativa.  Con maggiore impegno ed interesse occorre guardare anche ai <<nuovi movimenti»,  che vanno raccogliendo consensi  crescenti particolarmente fra i giovani e che hanno per oggetto importanti  bisogni collettivi: come la tutela  dei diritti delle minoranze, la partecipazione  di masse sino a ieri escluse  alle varie forme della vita culturale, l'azione contro le droghe e contro l'emarginazione  nelle sue varie forme, la lotta per una migliore qualità della vita,  la difesa e la valorizzazione dell'ambiente  storico e naturale, l'impegno  ecologico. È importante comprendere  che lo sviluppo di questi movimenti  (che è fenomeno non solo italiano)  non comporta di per sé una riduzione  dello spazio e della funzione dei partiti, a condizione che essi sappiano comprendere le loro autonome rivendicazioni  e dare a esse uno sbocco nell'azione  amministrativa e politica. Tali  movimenti esprimono, anzi, contenuti  e forme di impegno politico, sociale  e civile che possono contribuire a rinnovare la società e la politica, e quindi anche i partiti.  Un peso sempre maggiore va assumendo  in Italia, come in altri paesi dell'Occidente, il problema degli anziani:  non solo per il loro aumento quantitativo, ma per i problemi sociali e politici per molti versi nuovi che ne discendono. Si acutizza una contraddizione:  da una parte la società capitalista  tende a sanzionare in tutti i modi il loro isolamento e la loro inutilità sociale; dall'altra parte vi è una risposta  sempre più estesa e forte di milioni di anziani, organizzati nei sindacati e in altre forme di associazione, che, partendo da loro esigenze specifiche, vanno ponendo con forza il problema di una revisione complessiva dell'organizzazione  della società, del lavoro, dell'ambiente e del modo di vivere.  4 GUARDANDO al quadro più strettamente politico, decisivo - per la costruzione di una alternativa  - è il rapporto con il PSI e con altre forze di sinistra e democratiche.  Quali che siano le ragioni dei contrasti  tuttora insuperati, quali che siano  le diffidenze e le polemiche, una cosa è per noi chiara: senza una intesa tra le forze di sinistra è difficile determinare  una svolta effettiva nello sviluppo  del paese. E ciò non perché non esistano grandi forze disponibili al cambiamento, anche al di la dei partiti  tradizionali della sinistra, ma perché  è difficile avanzare senza dar vita a uno schieramento che, pur non riducendosi  alle forze di sinistra, abbia però in esse il suo fondamento.  Questo non significa chiudere gli occhi di fronte alla profondità dei contrasti,  illudersi di superarli subendo scelte che riteniamo sbagliate proprio al fini della costruzione dl una strategia  (e di una raccolta di forze) realmente  alternativa. Una proposta unitaria  non si costruisce sull'equivoco. Essa comporta però anche da parte nostra la capacita di renderci conto di ciò che è cambiato nel modo di essere e nella cultura stessa del PSI come di altre forze della sinistra italiana ed europea, comprendendo ragioni e problemi  che sono alle origini ditali cambiamenti.  Questo è l'animo con cui ci rivolgiamo  al PSI. Noi diciamo con assoluta chiarezza che l'alternativa non dovrà portare il segno o subire la supremazia  di nessuno del due partiti, ma dovrà  essere la risultante di sforzi autonomi  e convergenti di ricerca e di rinnovamento,  in uno spirito di competizione  unitaria. A questa competizione il PCI è più che mai aperto. I comunisti  Italiani non attingono solo, nella loro ricerca, alla tradizione della componente  comunista ma all'esperienza complessiva del movimento operaio italiano  ed europeo, ed essi sono decisi a procedere con la più grande apertura  e fermezza in questa direzione. Noi siamo questo: non ci chiudiamo nella difesa del passato, né facciamo tabula rasa del nostro patrimonio. Si deve considerare, quindi, molto negativo il fatto che il gruppo dirigente  del PSI, piuttosto che muoversi nella  prospettiva di un confronto senza remore e senza pregiudiziali sul nuovi problemi che oggi stanno di fronte alla  sinistra e al movimento operaio, abbia  teso negli ultimi anni a mettere in ombra i processi già avviati, le possibilità  e le esigenze di superare vecchi e anacronistici steccati. Anziché tendere  ad affermare, sul terreno di una più ampia strategia democratica e socialista  del movimento operaio, la capacità  di autonoma elaborazione e iniziativa  e quindi anche il ruolo insostituibile  del PSI, il gruppo dirigente socialista  ha dato carattere sistematico alla conflittualità nei confronti del PCI. L'obiettivo del rilancio della sinistra, del suo rinnovamento, del suo avanzamento  complessivo e della sua unità ha ceduto il passo a quello di una affermazione  esclusiva dl partito. Si è finito coi mettere sullo stesso piano il ridimensionamento delle posizioni della DC, in cui si riconoscono le forze conservatrici-moderate del nostro paese, e di quelle del PCI attorno a cui si è raccolta tanta parte della forza di sinistra. E per un calcolo rivelatosi errato,  quello di poter in questo modo occupare una posizione di <<centralità>>,  è stato accantonato l'impegno a battersi per la partecipazione di tutta la sinistra alla direzione della vita nazionale.  Ciò ha avuto conseguenze molto negative anche nella concezione  della politica e nei modi di gestione del potere.  Oggi il PSI è di fronte a una scelta: o insistere nell'alleanza concorrenziale con la DC, rassegnandosi però, di fatto,  a un ruolo subalterno; o affermare un proprio ruolo autonomo e peculiare  nell'ambito di una prospettiva di alternativa democratica.  La scelta non è stata fatta e non è scontata. I comunisti guardano con fiducia alla possibilità che nel PSI maturi una riflessione sulla situazione  del Paese che lo induca a decidersi e a battersi a favore dell'alternativa. In ogni caso noi ci muoveremo fermamente  in questa direzione.  Più in generale, occorre sottolineare  che la prospettiva dell'alternativa democratica - proprio perché si propone  di liberare la politica e la società dai condizionamenti negativi e corruttori  dell'attuale sistema di potere, e quindi di riqualificare anche il ruolo dei partiti valorizzando la loro funzione  - costituisce il quadro entro il quale  ogni forza democratica è posta in grado di rinnovarsi e di tornare a dare un contributo positivo per lo sviluppo del paese. Il PCI non sottovaluta gli apporti, anche dialettici, che possono venire dal PDUP come da altre formazioni  politiche operanti nell'area della sinistra: sia per la qualificazione dei programmi, sia per l'analisi dei problemi  nuovi che oggi si pongono. Abbiamo  sempre sottolineato, inoltre, che nella società italiana - che per la complessa storia del nostro paese è  marcatamente articolata e pluralista  - le correnti di pensiero laico e democratico  hanno una vitalità e un peso  che non si misura solo in termini di  voti. La rassegnazione a un ruolo di  satelliti della DC ha in passato mortificato  i partiti laici, intermedi, nell'ambito  di un più generale processo di  corporativizzazione del sistema politico.  L'alternativa che proponiamo rappresenta  perciò il quadro entro il quale  una forza come la socialdemocrazia  può meglio ridefinire un proprio ruolo  come componente di uno schieramento  di sinistra, mentre posizioni come  quella repubblicana e anche quella liberale  hanno l'occasione per riaffermare,  indipendentemente dalla collocazione  al governo o all'opposizione,  l'originalità e la peculiarità del loro  contributo allo sviluppo della democrazia  italiana.  5 NELLA strategia dell'alternativa  la questione cattolica non perde in alcun modo quel rilievo centrale che ha sempre avuto nella riflessione  e nell'iniziativa del Partito comunista italiano.  Ciò che oggi diventa essenziale è, anzi, ripristinare nella sua pienezza la distinzione, che si era in qualche misura  offuscata nel periodo della solidarietà  democratica, tra la questione cattolica e la questione democristiana:  pur tenendo presente l'intreccio tra di esse, se non altro per il fatto che una notevole parte dei cattolici militanti  continua a votare DC.  Non si può più parlare del mondo cattolico come di un blocco compatto  e omogeneo. Ciò non significa, però,  che la questione cattolica abbia perso  rilievo: lo dimostra, anche in Italia, la vitalità di cui danno prova - anche se permangono in questa area pesanti resistenze conservatrici e tendenze alla  chiusura e all'arroccamento - forze,  organizzazioni, movimenti appartenenti  all'area cattolica. Sulla questione  cattolica e sul problema della religione i comunisti italiani hanno sviluppato una ricca elaborazione, che ha trovato una sistemazione complessiva  - che confermiamo - nelle  tesi del XV Congresso. Qui, su un piano  più immediatamente politico, due  punti però devono essere messi in particolare  evidenza.  In primo luogo occorre sottolineare che una rinnovata e più forte capacità di iniziativa del nostro partito sulla questione cattolica deve considerarsi come uno dei terreni determinanti per l'affermazione di una politica di alternativa  democratica. Infatti l'alternativa  democratica non deve caratterizzarsi  come un'alternativa <<laicista», cioè come la contrapposizione di uno schieramento laico a uno schieramento  cattolico. Sul piano delle soluzioni di governo essa e chiaramente alternativa  alla DC e al suo sistema di potere.  Ma non si tratta di elevare pregiudiziali  ideologiche né di stabilire una discriminante che contrapponga laici e cattolici. La discriminante - semmai - sta e si determina nella dialettica tra coloro che accettano e coloro che non accettano un programma  di risanamento e di rinnovamento.  In questa prospettiva, essenziale è il contributo anche di forze dell'area cattolica - in forme che non possono essere astrattamente predeterminate - alla costruzione di una politica di rinnovamento e alla formazione di una maggioranza che la traduca in atto:  anche perché, se tale contributo mancasse e lo schieramento di alternativa  si configurasse semplicemente come uno schieramento laicista, esso sarebbe inevitabilmente sottoposto al ricatto moderato di forze socialmente e politicamente conservatrici che hanno un peso innegabile anche all'interno  dell'area laica.  L'altro punto da porre in evidenza è che il terreno di incontro e di convergenza  con organizzazioni e movimenti dell'area cattolica non va limitato al perseguimento di obiettivi economici e sociali concreti, ma deve comprendere  - naturalmente nel rispetto e nel confronto fra le diverse posizioni culturali e ideali - i grandi temi di interesse generale e di prospettiva: come  l'impegno contro la guerra, il riarmo  e la fame; i grandi obiettivi di eguaglianza  e di liberazione dei poveri e degli oppressi; la lotta contro lo sfruttamento, l'alienazione e l'emarginazione,  contro la mafia e la droga, cioè contro tutti quei fenomeni che ripugnano  anche alla coscienza cristiana.  Su questi temi, negli ultimi tempi, già si sono determinate convergenze  molto significative, le quali dimostrano  che ampio è il terreno e concrete  sono le possibilità di impegno comune.  6 QUANTO alla Democrazia cristiana  - che non è solo un partito  di cattolici, ma raccoglie anche  il consenso di larghi settori moderati  e conservatori di varia ideologia e di varia collocazione sociale - abbiamo  detto e ribadiamo che non è nella nostra proposta di alternativa una collaborazione di governo con questo partito. L'alternativa democratica è, sul piano del governo, alternativa alla DC e al suo sistema di potere. E comporta  una lotta contro questo sistema. Ciò naturalmente non esclude la possibilità  e anche la necessità di convergenze  per la salvaguardia della pace e del regime democratico, per il consolidamento  e il funzionamento delle istituzioni  e per altri obiettivi di salvezza nazionale. In particolare è sempre valida  l'esigenza di evitare una spaccatura  del paese e uno spostamento in senso reazionario del grosso dell'elettorato  democristiano. E perciò interesse  della democrazia e della stessa politica di alternativa che si affermino  in quel partito le posizioni più aperte  e più avanzate.  Con l'ultimo congresso è prevalsa nella Democrazia cristiana una nuova maggioranza che ha preso atto del fallimento  della politica di anticomunismo  miope e tradizionale condotta dallo schieramento del cosiddetto <<preambolo». La novità non è di poco  conto, anche se tutt'altro che chiari sono i suoi sviluppi concreti. E non è solo per calcoli tattici che la nuova segreteria DC ha riconosciuto l'insostenibilità  delle pregiudiziali verso il PCI e la necessità di sbloccare il sistema  politico considerando la DC e il PCI come partiti di governo, alternativi  tra loro ma nell'ambito di una libera dialettica democratica, ovvero di una democrazia <<compiuta», sia pure collocata in una prospettiva indefinita.  C'è, In questa, posizione, una sfida verso di noi ma anche per il modo di essere della DC. Infatti, cori la perdita di efficacia delle antiche pregiudiziali viene a cadere quel richiamo alla <<diga  anticomunista», che è stato uno dei pilastri dei sistema di potere democristiano.  È anche per questa ragione che il nuovo gruppo dirigente della DC cerca oggi di recuperare una posizione di <<centralità>> sul piano sociale e politico:  mirando a raccogliere, attorno a una mistificatoria ipotesi dl rilancio  produttivo da ottenersi essenzialmente  con la compressione del salario e delle conquiste operaie, un arco assai eterogeneo di forze, dai vari settori dello schieramento imprenditoriale al vecchi e nuovi ceti medi urbani, dagli strati popolari delle <<zone bianche» al beneficiari dell'intervento pubblico per fini essenzialmente assistenziali. Non è però, questa, un'operazione, indolore  né facile. Essa apre la possibilità  che punti di forza tradizionali dell'interclassismo  democristiano entrino in crisi e che il ripetuto richiamo al «carattere popolare» del partito non riesca più a nascondere contraddizioni  reali e scelte pesantemente conservatrici  che le vecchie pregiudiziali anticomuniste  non bastano più a mascherare.  Su queste contraddizioni può e deve fare leva l'iniziativa politica nostra, diretta a scomporre quel blocco sociale,  a spostarne in avanti in direzione democratica gli equilibri, a modificare  la direzione del Paese. In ogni caso,  il confronto tra noi e la DC si fa più serrato e più concreto. Si misura sempre  più sul fatti. E i fatti sono l'acutezza  dello scontro sociale, lo stato del rapporti tra i partiti e lo Stato, i pericoli  per la democrazia, la lotta contro la mafia e contro gli inquinamenti nella vita delle istituzioni e del partiti governativi.  II. PER USCIRE DALLA CRISI CON UN NUOVO  TIPO DI SVILUPPO  1 LA CRISI economica è mondiale  e ha caratteri profondamente diversi  da altre crisi del passato. È il tipo di sviluppo di questi decenni che sembra, essere giunto ad esaurimento.  Sono venuti meno alcuni dei suoi presupposti fondamentali: non regge più il vecchio rapporto tra i paesi  avanzati e l'immensa area del sottosviluppo,  ma anche all'interno dei paesi industriali si sono logorati i meccanismi di governo dell'economia,  i compromessi sociali, le scelte produttive, il modello dei consumi e l'uso delle risorse, tipici del cosiddetto Stato del benessere. Inflazione e recessione  tendono a sommarsi.  La recessione in atto sul piano mondiale,  la più grave del dopoguerra, è anche la conseguenza del prevalere, dopo l'avvento alla presidenza degli Stati Uniti di Ronald Reagan, di una risposta conservatrice a una crisi profonda  e acuta la cui origine si può collocare  agli inizi degli anni '70 con il crollo del sistema monetario di Bretton  Woods e con la modifica del rapporti  di scambio tra manufatti e petrolio.  Il conflitto per la distribuzione del reddito si è ovunque acutizzato, sia per lo scarto tra bisogni crescenti e possibilità di bilancio, sia per il diffondersi  di centri di poteri e fenomeni corporativi che tendono a togliere ai governi legittimità e capacità di comando.  In tutti i paesi occidentali le conquiste nel campo dell'occupazione,  dei servizi sociali e dei livelli di vita sono minacciate. La sinistra e i sindacati  vengono attaccati.  Non bisogna dimenticare, tuttavia, che una simile crisi è anche conseguenza  del fatto che le avanzate delle forze popolari e del movimenti di liberazione  in questi decenni hanno fatto saltare vecchi equilibri e compatibilità.  La stretta monetaria imposta dagli USA a tutto il mondo -- accompagnata,  per di più, da un massiccio spostamento  di risorse verso le spese militari - ha provocato una generale caduta dell'attività produttiva. In meno di due anni il numero dei disoccupati nell'area industrializzata ha superato i 30 milioni. In seguito all'aumento del tassi di interesse e alla caduta dei prezzi delle materie prime, si è aggravato  il peso dell'enorme indebitamento  del paesi del Terzo mondo (500 miliardi  di dollari), alcuni dei quali sono stati sospinti fino al limite dell'insolvenza,  col rischio di un crack dell'intero  sistema finanziario mondiale.  L'ostinazione con cui queste scelte sono state perseguite non può essere spiegata solo con valutazioni di politica  economica. La realtà è che l'obiettivo  principale dell'Amministrazione americana  e di altri governi conservatori  era ed è politico: la modifica dei rapporti di forza nell'arena mondiale. Attraverso le politiche monetariste e recessive, e soprattutto grazie all'uso spregiudicato del privilegio che è riservato  al dollaro nel sistema monetario  mondiale, si tenta di ridurre il ruolo  delle potenze industriali concorrenti,  di accentuare la dipendenza dei paesi in via di sviluppo e di fiaccare il potere del sindacati. In sostanza, lo scopo è di restituire agli USA una capacità  di comando sull'intera economia  mondiale, e al tempo stesso di favorire  quel processi di ristrutturazione  e di concentrazione già accennati nella premessa.  Imprimere un cambiamento nei rapporti Stati Uniti-Europa è essenziale  per difendere gli interessi europei  e anche per influire sugli indirizzi della politica economica e monetaria americana. Ciò richiede una ricerca di intese e di collegamenti a livello europeo  più concreti e impegnativi. È tempo  di procedere verso la seconda fase dell'accordo monetario europeo, per assumere una posizione comune verso  il dollaro, e soprattutto per allargare  l'uso della moneta convenzionale europea come mezzo di pagamento nelle transazioni internazionali, così da rendere possibili nuovi rapporti commerciali in tutte le direzioni, specie  con i paesi produttori di materie prime. È giunto anche il momento di procedere concretamente alla riforma della politica agricola comunitaria e al coordinamento delle politiche industriali  nel settori in crisi, soprattutto in quel campi dal cui sviluppo dipende la capacità europea di innovazione e dl progresso. Per contrastare il potere delle multinazionali, soprattutto le imprese pubbliche dei vari paesi dovrebbero  essere indotte ad accordi, superando  le tentazioni protezionistiche e gli egoismi nazionali.  2 LE POLITICHE espansive di  vecchio tipo non sono più proponibili.  Di qui la difficile sfida per la sinistra ma anche il suo nuovo, insostituibile  ruolo: perché se una politica  di puro e semplice incremento della domanda si scontra, per le ragione  accennate, contro il muro di un'inflazione  devastante, è anche vero che una politica conservatrice e recessiva si scontra con una crescita insopportabile  della disoccupazione che, peraltro,  non riesce ad eliminare l'inflazione.  È, quindi, la qualità stessa dello sviluppo  che va ripensata. Di un'alternativa,  dunque, si tratta. Il PCI ha elaborato,  nei mesi scorsi, un documento di proposte per un programma di politica  economico-sociale e di governo dell'economia.  Si è già svolta una prima, larga consultazione fra le forze politiche  della sinistra, tra le forze sociali organizzate, nelle Università. Il confronto  deve continuare per giungere all'elaborazione di un programma che sia comune a tutte le forze che possono  essere chiamate a costruire l'alternativa  democratica.  Il nostro punto di partenza è la chiara consapevolezza del vincoli che la crisi ha determinato e che hanno ristretto notevolmente gli spazi della manovra economica nel breve periodo,  e quindi del fatto che tutti gli Italiani  devono compiere un duro sforzo per impedire la bancarotta del Paese.  Una sinistra che voglia seriamente candidarsi alla direzione del governo non si distingue dalle forze conservatrici  in quanto nega o sottovaluta l'esistenza  di questi vincoli, ma in quanto,  a differenza di quelle forze, è portatrice  di una proposta coerente, rigorosa,  capace di fronteggiare la crisi, costruendo  al tempo stesso le condizioni nuove per lo sviluppo delle forze produttive.  Quando il prezzo sociale della crisi è già altissimo, in termini di caduta  dell'occupazione, di riduzione dei salari reali, di ulteriore arretramento  del Mezzogiorno, non si può fare  appello alle masse lavoratrici e al paese se non si è portatori di una proposta  positiva di sviluppo e, al tempo stesso, di giustizia.  3 PER QUANTO riguarda l'attuale  situazione italiana le cifre, pure  impressionanti, dell'inflazione,  del deficit dello Stato, dell'indebitamento,  della cassa integrazione e del peggioramento continuo, delle ragioni  di scambio, non dicono tutto. La cosa più preoccupante è che ci stiamo avvicinando al punto in cui il meccanismo  economico si avvita e la situazione  finanziaria sfugge al controllo. Non servono visioni catastrofiche. Bisogna  tuttavia sapere che un ulteriore scivolamento può avere conseguenze molto gravi, non soltanto per l'economia  ma per la tenuta del quadro democratico.  Di qui la necessità per la sinistra di avanzare una proposta coraggiosa e realistica, rendendo molto chiare le ragioni per cui si è giunti a questa situazione,  nonché le responsabilità politiche  e sociali.  È vero che il livello del deficit pubblico,  raddoppiato nel giro di due anni,  è cresciuto in Italia più che negli altri paesi. Ma se non si analizzano correttamente le cause, il rischio è che ci si riduca a una politica di tagli indiscriminati  e socialmente ingiusti che, non incidendo sulle ragioni vere di questa crescita, finirebbe per riprodurre  i meccanismi perversi che l'hanno  generata. Pesa sul gravissimo deficit italiano un'accelerazione della spesa corrente, particolarmente forte in questi ultimi anni, il che però rimanda  a un nodo fondamentale di questioni irrisolte (clientelismo, burocratismo,  inefficienza e improduttività  della spesa). Se si aggiunge che quasi un quinto di tutta la spesa corrente  è costituito dalla massa enorme degli interessi sul debito pubblico (tanto più gravosi per l'alto costo del denaro) si vede come il problema non si risolve procedendo a tagli indiscriminati  della spesa sociale e di quella per investimenti, i cui livelli in rapporto  al reddito nazionale sono in realtà più bassi che in altri paesi. Ciò che aggrava il caso Italiano è che il livello delle entrate resta organicamente  inferiore a quello di paesi analoghi  al nostro, e questo è il risultato del carattere iniquo del sistema fiscale e parafiscale, in cui è enorme l'evasione.  Basti pensare che, nel decennio, la quota del lavoro dipendente sul reddito  complessivo gravato dalle imposte dirette è salita dal 41 al 75 per cento, mentre quella del lavoro autonomo è scesa dal 18 al 3 per cento, quella delle proprietà dei terreni e dei fabbricati dal 18 al 3, e quella delle imprese dal 23 al 19. Resta il problema, grave in Italia, ma comune a tutti i paesi capitalistici, che la spesa pubblica tende a crescere più del reddito nazionale e più delle entrate. Occorre quindi agire contemporaneamente in varie direzioni:  dal lato della spesa come da quello delle entrate, ma intervenendo anche decisamente nell'economia reale  in modo tale da creare le condizioni  per una ripresa dello sviluppo e per liberare le forze produttive da un meccanismo  che le soffoca.  4 LA CRISI dei bilancio nasce, quindi, da molte cause ma la sua origine fondamentale sta nel modo con il quale soprattutto la DC, attraverso la politica della spesa e delle  entrate, ha puntato ad ottenere il consenso di ceti, categorie, interessi diversi, mediando le contraddizioni tra di essi su una linea che ha eluso ogni seria riforma. E questa linea si è aggravata dal 1979 ad oggi allorché  ciascun partito della coalizione governativa  ha cercato di mantenere e allargare  le basi del proprio consenso con erogazioni di pubblico denaro. Così, attraverso il bilancio dello Stato, è stata compiuta una sensibile ridistribuzione  del reddito a danno di una gran parte del lavoro dipendente ma anche a danno dei settori più produttivi.  A ciò bisogna aggiungere gli effetti di restringimento della base produttiva  derivanti dal tipo di ristrutturazioni  avviate nell'industria negli anni più recenti. Essi si accompagnano al più pesante attacco contro i lavoratori da molti anni, come dimostra il fatto che l'aumento della produttività si traduce quasi tutto in una caduta dei livelli di occupazione. Tutta la vicenda  dei contratti e della scala mobile dimostra che il vero obiettivo dell'attuale  gruppo dirigente della Confindustria  non è mai stato nemmeno quello di una seria razionalizzazione della struttura dei costi, ma la riduzione  secca del potere sindacale e del salario reale. La conseguenza è che ciò, oltre a produrre una riduzione pesante  dell'occupazione Industriale, sta comportando un restringimento delle specializzazioni e, quindi, della base industriale del Paese, e in particolare di quella del Mezzogiorno. Non mancano  casi interessanti nei quali i processi  di ristrutturazione vengono governati  mediante accordi con i sindacati  su una linea di sviluppo delle iniziative  produttive. Ma, in generale, le politiche industriali - per responsabilità  anche delle inerzie dei governi - si muovono su una linea di riduzione  della base produttiva. Se a ciò si aggiunge il fatto che il capitale finanziario  assorbe ormai una gran parte delle risorse delle imprese, e soprattutto  che l'inflazione ostacola la programmazione  di investimenti a medio e lungo termine (creando così una situazione  per cui anche gli imprenditori  vengono spinti ad avventurarsi in attività speculative) appare chiara la gravità del problema.  Si è innescato, in sostanza, un circolo  vizioso, che, in estrema sintesi, consiste  in ciò: 1) la bassa produttività media del sistema (grande peso del parassitismo, dell'arretratezza del Sud, inefficienza, sviluppo asfittico di settori strategici e anche dell'agricoltura,  consumi superflui) è la causa fondamentale del di più di inflazione italiana; 2) ma per combattere l'inflazione  non si va alle sue cause; 3) paradossalmente,  si adottano invece misure  che deprimono ulteriormente la  produttività del sistema e che rialimentano  l'inflazione. Invece di compiere  interventi nell’economia reale,  tali da migliorare il livello qualitativo del sistema economico, si insiste in politiche di segno corporativo che  hanno progressivamente fatto perdere  al bilancio dello Stato la capacità di  stimolare i processi economici e lo  hanno ridotto a una funzione meramente  ridistribuiva. Il tutto aggravato  dal fatto che per coprire la voragine  del deficit prodotto dalla spesa  corrente si attira il risparmio, riducendo  la possibilità di indirizzarlo verso  programmi di investimenti che migliorino  la produttività complessiva  del sistema.  Questo è il meccanismo che sta portando  il paese alla stagnazione e al rischio  della bancarotta. È chiaro, quindi,  che per spezzarlo la sinistra deve adottare una politica rigorosamente selettiva che usi le risorse esistenti in modo diverso, che reperisca risorse potenziali, che colpisca sprechi, consunti  superflui, che dia una netta priorità  agli investimenti produttivi e alla qualificazione e sviluppo di quei servizi  sociali che tendono a migliorare la qualità della vita.  La situazione è ormai tale che si possono rendere necessarie terapie d'urto  e misure straordinarie. Ma un punto deve essere chiaro: nessuna misura,  nessuna imposta, nessun taglio ha senso se serve soltanto a raschiare il barile delle risorse nazionali per tornare  poi a finanziare quel meccanismo  che lo ha svuotato. Una terapia d'urto non può essere un tampone. Serve, se crea le condizioni per risanare  la situazione, ridurre l'inflazione e rimettere in moto il processo produttivo.  Risulta evidente che l'attacco contro  la classe operata è un fatto politico,  non ha nulla a che vedere con una linea di rigore e di riforma dell'economia  italiana in senso produttivo. È anzi il modo per evitare di incidere sulle cause vere dell'inflazione. Nelle nostre proposte per un programma economico  e sociale abbiamo posto l'esigenza  di una riforma della struttura del salario in rapporto soprattutto alla  necessità di realizzare una maggiore  corrispondenza fra la retribuzione e il costo del lavoro, tra il salario e contenuti concreti dei lavoro (professionalità,  produttività, fatica e responsabilità).  Ma questo non significa affatto colpire il salario o sacrificarlo in favore di altri redditi. È del tutto evidente che l'offensiva, da tempo in atto, per sostenere che la crisi e l'inflazione  dipendono soprattutto dal livello  del salario è basata su una pura mistificazione.  Ciò non vuol dire che non esistano problemi di produttività. Ma la verità è che l'inflazione è balzata ad un livello di gran lunga superiore a quello di altri paesi industrializzati a partire dal 1979, cioè in un periodo nel quale la quota di reddito nazionale distribuita  ai lavoratori dell'industria è diminuita. Nello stesso tempo, il deficit  pubblico è enormemente aumentato  mentre il drenaggio fiscale, sospinto  dall'inflazione, decurtava massicciamente  le retribuzioni dei lavoratori dipendenti riducendone il potere di acquisto reale, al netto delle imposte.  5 SE È VERO che il dissesto della finanza pubblica è oggi il punto più critico della situazione italiana,  ciò non significa che esso rappresenti  una anomalia rispetto ad una società e una economia sostanzialmente  sane. In ultima analisi, sul bilancio  pubblico si scaricano le gravi contraddizioni economiche e sociali del paese, la debolezza delle sue strutture,  i fenomeni di disgregazione e le tendenze corporative alimentati e aggravati  dall'inflazione.  Sono queste le ragioni per cui una politica di alternativa democratica deve misurarsi fino in fondo con una crisi che certamente viene da cause profonde, anche internazionali, ma che in Italia si complica per il peso di un complesso sistema di mediazioni attorno al quale si sono raccolti strati sociali diversi, anche popolari. Bisogna  vedere tutto questo senza semplicismi,  sapendo che una simile crisi comporta anche dei rischi gravi, può dar luogo a violente reazioni corporative.  E tuttavia una vera alternativa non può non fare i conti con l'insieme di questo sistema, che ha anche una sua base popolare, ma nel quale cresce il peso di privilegi e parassitismi e si allarga lo spazio della speculazione e del potere finanziario, mentre le forze più produttive sono destinate ad essere penalizzate. Se non avrà la capacità di scomporre e dislocare questo blocco di interessi, la sinistra verrà meno al suo compito e si logorerà in un ruolo subalterno,  quale che sia l'asprezza delle sue critiche alla DC.  6 LA VIA per un rilancio dello sviluppo  esiste, ma è molto stretta.  Occorre, quindi, compiere alcune  grandi opzioni, sulle quali ricercare il confronto e costruire una convergenza  nella sinistra e tra tutte le forze di rinnovamento e di progresso.  Un rilancio qualificato degli investimenti  e dello sviluppo non può essere  visto separatamente da una politica  di rigore e di risanamento. Ma per avviare uno sviluppo diversamente qualificato sarà necessario, oltre che uno spostamento di risorse verso gli investimenti, la formazione di nuove risorse. E le risorse non sono soltanto finanziarie, sono anche la professionalità,  le conoscenze, l'imprenditorialità,  la capacità di creare e di lavorare. Perciò non è realistico disegnare nuovi  programmi di sviluppo economico senza porsi in un'ottica nuova i problemi  del lavoro, della programmazione  e della democrazia economica, dei servizi sociali e della qualità della vita. La stessa lotta all'inflazione - più che mai necessaria per le gravi distorsioni  economiche e sociali che provoca e per i rischi a cui espone il regime democratico - non può avere successo se non fa tutt'uno con l'avvio di un nuovo processo di sviluppo.  Per questo sottoponiamo al dibattito  alcuni punti che ci sembrano assumano,  oggi, un rilievo centrale, e che riguardano:  - le entrate;  - la spesa pubblica e sociale;  - l'asse e la qualità dello sviluppo  produttivo;  - la programmazione democratica;  - la democrazia economica;  - la lotta per il lavoro e la sua umanizzazione.  1) È urgente una coraggiosa riforma  del sistema fiscale (e anche dì misure  di finanza straordinaria) per ridurre a drasticamente le fasce di reddito che  oggi sfuggono largamente ad ogni imposizione,  posizione, soprattutto nei settori della e ricchezza patrimoniale immobiliare e mobiliare e dei lavoro autonomo. L'insieme  di questa manovra - misure  straordinarie e riforma complessiva - è un passo assolutamente necessario  non solo per ragioni di equità e di rigore, ma per normalizzare la situazione  del debito pubblico e avviare il risanamento del bilancio pubblico. L'obiettivo  è un cospicuo incremento  delle entrate fiscali e parafiscali così  da coprire, tendenzialmente, le spese  correnti e consentire di trasferire  maggiori risorse agli investimenti. Il) Adottare una, politica di effettivo  rigore per la spesa pubblica, ma rispettando  criteri di giustizia e di difesa  dei ceti più deboli e cominciando a  modificare la struttura dei consumi in  modo che i consumi sociali non siano  aggiuntivi ma sostitutivi di consumi  superflui, tali da provocare danni e  costi esorbitanti alla collettività.  La risposta più forte all'attacco  conservatore e neoliberista contro le  conquiste sociali non consiste nel difendere  l'attuale Stato corporativizzato,  uno Stato nel quale ad una crescita  ininterrotta della spesa pubblica (e del deficit pubblico) fa riscontro una soddisfazione  sempre meno soddisfacente  dei bisogni che la società esprime e un freno all'innovazione. Il problema da affrontare è quello della composizione  della spesa pubblica, senza con  ciò ignorare l'esistenza di problemi relativi  alla quantità della spesa e delle entrate, e dunque al livello del deficit. Ma per garantire la sicurezza sociale e la fornitura dei servizi reali con una minore spesa complessiva e secondo effettivi principi di solidarietà, di equità,  e di efficienza, occorre creare un meccanismo all'interno del quale la spesa per obiettivi d'interesse generale  non sia una distrazione di risorse fuori dal ciclo produttivo, ma sia parte  integrante di uno sforzo tendente a sostenere un nuovo tipo di sviluppo.  Perché si cominci a muovere in tale direzione occorrono alcune condizioni:  a) la distinzione netta tra partiti e Stato; b) una presenza e una capacità di programmazione e di indirizzo del settore pubblico assieme a nuove forme  di cooperazione e di associazionismo;  c) la responsabilizzazione di tutti i centri di spesa; d) la programmazione  della spesa di sicurezza sociale, distinguendo  la previdenza, che dovrebbe  essere completamente a carico del sistema contributivo, dall'assistenza, a completo carico della finanza pubblica;  e) la crescita di una partecipazione  di base (e dunque anche del controllo)  a livello di imprese, di enti e a livello di territorio.  In una fase transitoria in cui è pressante  l'esigenza di aumentare gli investimenti  per lo sviluppo si può programmare  un determinato indice della  spesa sociale rispetto al prodotto interno  lordo. L'attuale divisione rigida, per comparti, di questa spesa non permette  alcun trasferimento da un servizio  all'altro, trasferimento che potrebbe  rendere più razionale ed efficace  la spesa sociale. L'obiettivo da porre  è una graduale inversione del rapporto  tra trasferimenti monetari alle famiglie e servizi sociali. Ciò richiede una ristrutturazione della spesa per prestazioni pensionistiche che - attraverso  provvedimenti organici non a caso osteggiati dalla DC - eliminino  sprechi, indebite erogazioni, rendano  più adeguati i contributi di certe categorie di lavoratori autonomi. Per quanto riguarda la spesa sociosanitaria  una sua qualificazione richiede l'attribuzione ad un unico organo decentrato  di tutte le disponibilità di spesa sociale (ad esclusione di quella previdenziale) di modo che l'intervento  sia il più rispondente alle esigenze delle popolazioni delle varie zone del Paese.  In sostanza si tratta di creare le condizioni non soltanto economiche ma politiche e morali per ottenere, attraverso  la cooperazione e la responsabilizzazione  dei cittadini, un contenimento  della spesa e una minore pressione sulle finanze pubbliche.  In questo quadro bisogna contrastare  una risposta conservatrice alla crisi del vecchio Stato sociale che consiste  nel ricondurre la tutela dei singoli  cittadini nell'ambito esclusivo della famiglia. I cosiddetti <<sostegni alla famiglia>> -  oltretutto più predicati che praticati - non sono una difesa dei cittadini più efficace e, alla fine, meno costosa, ma il tentativo di tornare ad affidare la soddisfazione dei loro bisogni,  antichi e nuovi, alla <<supplenza» familiare. Ciò non solo rischia di riproporre  modi di vivere superati e modelli autoritari di vita familiare,  ma anche di riprodurre uno sperpero di ricchezza, una dilatazione di trasferimenti  monetari.  III) Mutare l'asse e la direzione dello  sviluppo significa concentrare sforzi  e risorse nel nuovi settori industriali  e nell'innovazione anche per evitare  che il sistema italiano venga tagliato  fuori rispetto alle grandi trasformazioni  tecnologiche in corso sul piano  internazionale. Ciò comporta scelte  che lo Stato deve compiere, e che riguardano  una politica generale per la  ricerca scientifica e tecnologica, il piano  per l'informatica, l'energia, i trasporti,  le telecomunicazioni, per lo sviluppo  dell'agro-industria. Occorre  quindi una riforma degli strumenti di governo dell'economia, a cominciare da una riforma delle Partecipazioni Statali, che le risani e assegni ad esse un ruolo trainante nella riconversione.  Ma una tale riconversione sarà efficace  solo se realizzata simultaneamente  ad ampi processi di modernizzazione  e, in taluni casi, di espansione delle attività agricole, edilizie, distributive,  del trasporti, del terziario legato  in vario modo alla produzione.  In questa ottica va valutato il carattere  nuovo della questione meridionale  segnata da processi di modernità distorta, dal peso crescente della questione  urbana, dalla dimensione di massa della disoccupazione giovanile. In una realtà così profondamente mutata  il problema del riequilibrio tra regioni avanzate e regioni arretrate del  Paese si pone in termini molto diversi. Per la stessa necessità di valorizzare risorse come l'agricoltura, l'energia, l'ambiente, ecc. il Mezzogiorno può diventare  il banco di prova di uno sviluppo  diverso da quello perseguito nel corso del trentennio. Di qui la necessità,  di un riequilibrio dell'attività industriale  e terziaria tra Nord e Sud, ma attraverso scelte di investimento che non siano il portato delle mediazioni clientelari del sistema di potere de, ma il frutto di quel programma di innovazioni  e di sviluppo produttivo che è stato indicato. Il Mezzogiorno resta, quindi, leva essenziale e banco di prova  di una politica economica alternativa.  E un piano di rinascita delle zone terremotate rappresenta oggi un obiettivo  prioritario.  IV) Un governo dell'economia che non si limiti a erogare risorse ma sia capace di orientare i grandi processi di trasformazione, pur riducendo drasticamente  i vincoli e I controlli burocratici,  formali, procedurali: questa è per noi la programmazione democratica;  né statalismo, né pianificazione centralizzata. Una tale programmazione  è l'unica strada che consente di rilanciare lo sviluppo, di governare i processi di trasformazione difendendo  le conquiste del lavoratori e la democrazia.  Il mercato dovrà svolgere comunque  una funzione importante come misuratore di efficienza e come stimolo  dell'imprenditorialità. Ma il suo funzionamento deve essere inserito in un progetto, anche perché attraverso il mercato non riescono ad esprimersi bisogni fondamentali (servizi collettivi,  rapporto con l'ambiente, superamento  degli squilibri, ecc.) e nemmeno  quelle necessità della produzione per le quali occorrono mobilitazioni prolungate di risorse a redditività differita.  Un simile rilancio della programmazione  richiede di riformare lo Stato per riorganizzare le sue diverse funzioni  (legislativo, governativo, gestionale)  e per dargli una reale capacità di progettazione, di direzione e di coordinamento  dei diversi soggetti, dotati ognuno  di autonomia. Perciò è necessario  eliminare la frantumazione e la lottizzazione del potere. Ma' nella situazione  italiana ove il confine tra l'area  pubblica e quella privata è un confine  mobile e ove pubblica è la proprietà  di parti fondamentali dell'industria  e dei servizi e la quasi totalità del sistema bancario, il problema non è proporsi in via di principio una estensione  quantitativa dell'area pubblica. È invece soprattutto quello di dare al settore pubblico una funzione veramente  pubblica, cioè un ruolo di orientamento  e di propulsione dello sviluppo.  V) In una prospettiva di programmazione  non statalistica è di grande importanza poter influire sulla conformazione  stessa del mercato, introducendovi  nuovi fattori di democrazia e arricchendolo di nuovi soggetti. È il grande tema della democrazia economica.  Bisogna stimolare la nascita di varie forme di attività autogestite, rafforzando le tendenze alla cooperazione  e all'associazionismo delle imprese  minori nell'industria, nell'agricoltura,  nel terziario. In particolare bisogna lavorare attivamente per la piena affermazione del terzo settore dell'economia. La cooperazione, che ha conosciuto un forte sviluppo negli ultimi anni, esperienze diffuse di associazionismo  dei produttori agricoli, dei ceti medi dell'industria e del commercio,  esperienze di cooperazione e autogestione dei giovani, di tecnici e  di operatori culturali, rappresenta già  una corposa realtà. II ruolo che possono  svolgere le organizzazioni sindacali  dei lavoratori a sostegno della promozione  e dello sviluppo della cooperazione  e dell'associazionismo, in particolare  tra i giovani e nel Mezzogiorno,  è molto importante. L'obiettivo  nuovo da porsi è quello di una grandi  intesa delle forze del lavoro volta a creare un vasto settore autogestite  dell'economia.  È maturata la necessità di diffondere  nelle imprese forme nuove e originali  di partecipazione e di controllo dei lavoratori, che siano però tali da mantenere ben distinti i ruoli e da salvaguardare  l'autonomia della funzione  sindacale rispetto alla proprietà e  agli organi della gestione aziendale. Non si può eludere questo problema se  a vuole trovare una via d'uscita positiva  alla crisi e suscitare il consenso necessario all'opera di risanamento e di rilancio dell'economia. La questione  di come si governano i processi di  ristrutturazione e le loro implicazioni sociali è essenziale e coincide con il problema stesso della <<governabilità» e della democrazia economica nell'Italia  di oggi. Per questa ragione è necessario  che una programmazione  <<flessibile» della riconversione produttiva  del Paese promuova esplicitamente  lo sviluppo della contrattazione  collettiva e di nuove forme di controllo  su temi fondamentali come le  condizioni di lavoro, gli accordi di produttività, la mobilita, la riqualificazione  professionale, i nuovi rapporti fra studio e lavoro, il lavoro a tempo parziale.  Nella concreta situazione italiana il punto di avvio può essere la conquista di «piani di impresa» e <<conferenze di produzione» le quali impegnino le imprese  di una certa grandezza sul loro programmi di sviluppo e di investimento,  in un confronto sia con i consigli  dei delegati dei lavoratori e sia con gli organi della programmazione.  VI) Una politica del lavoro che si misuri con gli sconvolgimenti creati dalla crisi e dalla rivoluzione tecnologica  è uno dei più grandi problemi delle  società moderne. La disoccupazione  attuale ha origine, oltre che dalla crisi dello sviluppo e dalle politiche economiche  padronali, dalla spinta di due grandi tendenze: la crescita qualitativa  e quantitativa dell'offerta di lavoro  che scaturisce anche dal conseguimento  di più elevati livelli della cultura  e del vivere civile, l'introduzione sempre più massiccia di nuove tecnologie  risparmiatrici di lavoro.  Come fronteggiare questi fenomeni?  È inaccettabile l'idea di risolverli lasciando alle Imprese il compito di ristrutturare e ammodernare secondo  pure logiche di profitto e riservare allo Stato solo quello di assistere i disoccupati.  È all'interno del processo produttivo  globalmente inteso e di un  processo più generale di riorganizzazione  della società e dei modi di vivere  e di lavorare che va affrontato il problema  del lavoro. Basti pensare al fatto  che l'introduzione di nuove tecnologie  e di nuovi modelli organizzativi se opportunamente controllata e diretta  può anche produrre le condizioni  di un lavoro più creativo, più flessibile  nel tempo e nello spazio, più autonomo.  Si deve oggi guardare all'obiettivo della massima occupazione in una nuova dimensione. Bisogna respingere  l'idea che i processi di razionalizzazione  debbano necessariamente comportare  una riduzione della base produttiva:  in realtà è possibile contrastare  la tendenziale riduzione dell'occupazione  nell'industria con lo sviluppo  del nostro apparato produttivo nei nuovi settori avanzati e innovativi, con un forte impulso all'innovazione dei prodotti oltre che dei processi produttivi.  È possibile anche aumentare l'occupazione in attività terziarie variamente  collegate al potenziamento della base produttiva in grandi lavori di riassetto del territorio, nei servizi sociali.  Ma tutto questo non basta. Una seria  politica dell'occupazione deve cominciare  a contrastare la tendenza a  concentrare sempre di più su una fascia  relativamente ristretta della popolazione  adulta, soprattutto maschile,  tutto il lavoro necessario, lasciando  inoccupata una quota crescente di  giovani, di donne, di anziani. Una diversa  distribuzione degli impegni di  lavoro e la riduzione e la flessibilità  dell'orario non sono soltanto un modo  per migliorare le condizioni di vita ma  per evitare di condannare i giovani a  un ingresso sempre più ritardato nella  vita attiva e per assicurare agli anziani  la possibilità di continuare a esprimere  le loro capacità in un'attività  produttiva o socialmente utile.  La creazione del Servizio nazionale  del lavoro assume, in questo quadro,  una grande importanza. Esso dovrà,  contemporaneamente, organizzare I'offerta  di lavoro e promuovere la sua  formazione e riqualificazione; controllare  la mobilità e stimolare la  creazione dì posti di lavoro; regolando  anche gli effetti del processi di riduzione  dell'orario e favorendo, in vari  campi, la nascita di attività autogestite;  promuovere, mediante convenzioni  con enti pubblici, l'utilizzazione del  lavoratori disoccupati o sospesi dal lavoro  in iniziative di pubblica utilità; garantire, subordinatamente alla disponibilità  ad accettare le proposte di impiego o la partecipazione a corsi di formazione e riqualificazione, un minimo  di salarlo alle diverse figure di lavoratori temporaneamente inoccupati  e forme di sostegno al giovani di prima occupazione.  7 PER IL suo profondo radicamento  nel mondo operaio e per la sua responsabilità verso i lavoratori,  il PCI sente come cosa che lo  coinvolge l'attuale, profondo travaglio  del movimento sindacale. L'autonomia  del sindacato resta per noi una  conquista e un principio che vanno difesi  contro ogni attentato. Anche per  questo bisogna porsi il problema di  come contribuire al superamento di  una crisi che potrebbe sfociare in nuove  divisioni e in sconfitte che peserebbero  su tutta la sinistra e sulla forza  stessa della democrazia italiana.  Da dove nasce la crisi del movimento  sindacale? Le ragioni sono molteplici.  Al fondo, pesano l'aggravarsi della crisi economica, i grandi mutamenti  nella composizione sociale e nella organizzazione del lavoro, i processi  di ristrutturazione e di innovazione  tecnologica che hanno rimesso in discussione le strategie rivendicative,  le strutture organizzative, il ruolo stesso del sindacato, non solo in Italia ma un po' ovunque nel mondo.  I sindacati italiani - per la loro storia,  per la loro natura peculiare, per il loro grado di autonomia - sono quelli che più di altri hanno saputo difendere  i lavoratori, mantenendo aperto un terreno di iniziativa e di lotte. Ma la crisi c'è, e va affrontata restituendo pienamente al sindacato il suo ruolo, sottraendolo ai tentativi in atto di dividerlo  e di subordinarlo a logiche di schieramento politico, riaffermando un rapporto pienamente democratico con gli iscritti e con i lavoratori.  Il fatto oggettivo da cui partire è che la forza-lavoro si articola e si differenzia  sempre più. Nella produzione acquistano un peso crescente nuove figure: i tecnici, i quadri, gli operai professionalizzati, ecc. Ma anche fuori della fabbrica si sono moltiplicate nuove figure sociali, dai lavoratori precari e a tempo parziale, ai disoccupati,  ai nuovi ceti impiegatizi. Da una parte crescono le nuove professioni, dall'altra si estende l'area del lavoro non garantito. La crisi e l'inflazione fanno aumentare il rischio di una frantumazione corporativa, che, tuttavia,  diventa difficile fronteggiare se i sindacati non rinnovano la loro capacità  di incidere sull'organizzazione del lavoro, dentro ma anche fuori la fabbrica,  di contrattare anche dove l'economia  è frantumata e sommersa.  Si pongono così alcune questioni cruciali dalle quali dipende la forza, l'autonomia, e anche l'unità del sindacato.  La prima è l'unificazione delle forze di lavoro. È un problema decisivo per lo sviluppo stesso del paese. Riunificare  operai, tecnici, quadri, occupati e disoccupati, e rendere il sindacato davvero rappresentativo di tutti i lavoratori  vuol dire rivedere con coraggio  le strategie salariali, le strutture organizzative, il rapporto democratico  con i lavoratori, superando elementi  di burocratismo. Va recuperato il gusto e la capacità di partire dalla  specificità dei problemi e delle condizioni  reali per costruire l'unità del  mondo del lavoro non con discorsi generici  o ideologlzzanti ma attraverso  adeguate politiche rivendicative e anche  nuove strutture capaci di dar voce  e di organizzare aree di lavoro e masse  di disoccupati non rappresentati.  Se i sindacati non riescono a rinsaldare  la propria base, a interpretare e  unificare le esigenze reali dei lavoratori  nel vivo dei processi produttivi e  dei processi sociali a livello territoriale,  allora anche la questione della loro  proiezione nella società e del loro rapporto  con il governo e con le istituzioni  diventa più difficile.  Il movimento sindacale ha una sua  funzione specifica: la difesa solidale  degli interessi e dei diritti dei lavoratori,  sia nell'attività produttiva che  nella società civile. Se questa difesa non vuole essere cieca, il movimento  sindacale deve battersi per una nuova  politica economica, la quale non può  che scaturire dalle esigenze fondamentali  dei vari strati di lavoratori  che i sindacati rappresentano. Non si  tratta quindi di tornare indietro rispetto  al grande ruolo che spetta al  sindacato, al suo impegno per la democrazia,  per il progresso, per la pace.  Né si tratta di cedere a spinte operaiste,  corporative, riduttive. Ma gli stessi  obiettivi generali (sviluppo di nuovi  settori, politiche attive del lavoro, problemi  del Mezzogiorno, qualità dello  sviluppo) o scaturiscono - per il sindacato - dal vivo del processo produttivo,  dai bisogni rivendicativi della forza-lavoro, oppure non hanno gambe  per camminare. È interesse del movimento  sindacale contribuire a promuovere  una effettiva democrazia industriale,  basata sul confronto e la contrattazione, sul diritti di informazione,  sull'introduzione del <<piano d'impresa>>  secondo la proposta della CGIL. Di qui l'importanza di dare una più larga capacità rappresentativa ai consigli, garantendo la presenza dei lavoratori ad alta professionalità (quadri e tecnici) attraverso appositi meccanismi di elezione.  La crisi che oggi attraversa il movimento  sindacale è anche crisi del processo  unitario. La stessa strumentazione  dei rapporti unitari (pariteticità, struttura federativa) fu concepita come  fase transitoria per l'unità organica,  e dunque va ripensata alla luce della  situazione attuale. L'obiettivo dell'unità  sindacale va perseguito con tenacia:  ma per avanzare in questa direzione  bisogna fare in modo che la dialettica  fra le diverse posizioni - che investono, in alcuni casi, questioni rilevanti  ed esprimono visioni differenti delle funzioni e dei connotati del sindacato  - si esprima più limpidamente  attraverso un sistematico ricorso alle regole della democrazia.  Da anni ormai si vanno ripetendo i tentativi di coinvolgere il movimento sindacale nel suo complesso nelle logiche  delle maggioranze parlamentari e dei governi: e questo ha lasciato segni  profondi tra le masse operaie e lavoratrici  dove sono presenti e vive profonde differenziazioni politiche e ideali,  alimentate anche dalle contraddizioni  provocate dalla crisi. È evidente  che l'unità e l'autonomia del movimento  sindacale possono essere salvaguardate  solo a condizione che nessuna  forza politica operi tentativi di coinvolgimento  del movimento sindacale in logiche di maggioranza o anche di  opposizione.  Sempre più decisiva, si presenta  quindi, la questione della democrazia sindacale, del rispetto anche formale delle regole, della trasparenza delle decisioni, del superamento dei fenomeni  di burocratizzazione: per consentire  agli iscritti e all'insieme dei lavoratori  (e non solo alle minoranze più organizzate) di pesare, di fare emergere  le loro esigenze, di decidere. I comunisti mettono con forza l'accento  sulla necessità di operare per una saldatura sempre più stretta tra le forme della democrazia interna al sindacato  e la prassi sistematica della consultazione di massa dei lavoratori. L'unità - e in primo luogo quella della  CGIL - è il bene più prezioso, ma l'unità si salva solo se si ha il coraggio di rinnovare il movimento sindacale per renderlo sempre più espressivo dei lavoratori; perché qui sta la sua legittimazione  e non nei pezzi di potere che gli venissero concessi all'interno di uno Stato corporativizzato. I comunisti  sono, e resteranno, i più impegnati perché non si scivoli su questo terreno.  III. LA CULTURA  COME QUESTIONE NAZIONALE  1 I COMUNISTI ritengono che il  tema dello sviluppo della vita e  dell'organizzazione della cultura è ormai divenuto, per l'Italia, una decisiva  <<questione nazionale>>.  Ciò è dovuto, fondamentalmente, a due ragioni. La prima riguarda le nuove dimensioni e i nuovi caratteri che la vita della cultura viene assumendo  con l'ingresso di grandi masse un tempo escluse e con la diffusione dei moderni mezzi di informazione e di comunicazione. Sarebbe un grave errore sottovalutare la portata e la novità  di questi fenomeni. L'attività degli  uomini riguarda e riguarderà sempre  più i processi formativi, la produzione  e la diffusione di cultura, le attività  che servono a scambiare informazioni.  I rapporti sociali già subiscono  mutamenti profondi perché cambiano  i modi di vivere, di pensare e di apprendere, oltreché di lavorare. È cambiato, con l'affermarsi dell'industria  culturale, il modo di produrre, comunicare e consumare cultura. Parallelamente  crescono, però, sia le possibilità di progresso che i pericoli involutivi. Diventa quindi più acuto il bisogno di una presenza democratica nell'insieme di questi processi; e di un impegno crescente per dare a tutti gli uomini gli strumenti indispensabili di conoscenza e di consapevolezza critica.  La seconda ragione riguarda i problemi  posti dalla rivoluzione scientifica  e tecnologica, di fronte a cui l'Italia si presenta largamente impreparata. È chiaro che le trasformazioni indotte o comunque rese possibili dalle nuove tecnologie possono essere indirizzate verso obiettivi assai diversi. Possono essere utilizzate per fini di liberazione, per una diversa qualità della vita, per umanizzare il lavoro, o, al contrario, per irrigidire il potere e aumentare le disuguaglianze. Possono servire per aiutare a risolvere i grandi problemi mondiali o, invece, per accentuare l'abisso  fra il Nord e il Sud e per un'ulteriore  corsa agli armamenti. Anche per l'Italia le conseguenze saranno diverse  a seconda delle scelte che verranno compiute. Ma proprio per questo occorre  dare al paese il livello scientifico e tecnologico necessario per non dipendere  puramente dall'estero e poter governare il proprio sviluppo.  La proposta di una diversa politica per la cultura, la scuola e l'informazione,  è perciò elemento costitutivo e qualificante di una linea di alternativa  democratica. Si tratta di affermare,  non solo a parole, il valore della <<cultura corno risorsa»: perché la diffusione  delle conoscenze, la creazione di un sistema democratico di informazione  e comunicazione, lo sviluppo della scienza e della tecnica, la difesa e la valorizzazione del patrimonio culturale e dell'ambiente sono condizioni decisive per il progresso economico e produttivo della nazione. Ma si tratta anche di affermare il valore della <<cultura  come finalità>>: perché uno sviluppo  della società che sia qualitativamente  più ricco e più liberante richiede  che siano assicurate a tutti i cittadini  maggiori possibilità di conoscere  criticamente, di capire, e, quindi, di partecipare alla vita della società e della cultura intesa nel senso più ampio.  2 È GRAVE responsabilità dei governi  e delle classi dominanti non aver saputo attuare in questi  anni - nonostante la crescita della scolarità e l'allargamento della vita culturale - una politica capace di valorizzare  le risorse costituite dalla cultura,  dalla scuola, dall'informazione. Ciò si manifesta in diversi campi, con conseguenze negative per tutta la vita della nazione. In particolare:  - il ritardo e l'impoverimento tecnico-scientifico  dell'Italia (che pure ha, in diversi rami del sapere, grandi tradizioni  e potenzialità) reca con sé subordinazione  e dipendenza, è un freno per lo sviluppo economico e civile e un ostacolo per ogni battaglia di trasformazione;  - l'incuria per il patrimonio storico-culturale  e per l'ambiente ha portato e porta alla dispersione e al degrado di una delle maggiori risorse nazionali, che è, al tempo stesso, uno strumento prezioso di conoscenze, un fattore di identità nazionale, il fondamento di una delle maggiori industrie del paese qual è il turismo;  - le disfunzioni del sistema formativo  rischiano di compromettere, nei fatti e nelle coscienze, la funzione della  scuola pubblica e le conquiste dello sviluppo di una scolarità di massa, favorendo  sprechi di risorse umane e materiali, tentativi di restaurazione e ritorni privatistici;  - la rinuncia ad attivare processi e meccanismi produttivi adeguati all'aumento  della domanda di cultura e all'accentuata competizione internazionale  crea difficoltà crescenti anche in settori di grande tradizione (si pensi al cinema) e produce, attraverso la crescente importazione dall'estero e particolarmente dagli USA di certi prodotti (soprattutto per il mercato televisivo),  fenomeni di vera e propria colonizzazione culturale; - nel campo dell'informazione e delle comunicazioni, la mancata attuazione  di una politica democratica di potenziamento  e di gestione del sistema informativo determina, da un lato, una crescente dipendenza dall'estero e dal potere delle multinazionali, e dall'altro la mortificazione delle capacità  degli apparati produttivi (RAI-TV, giornali, ecc.) piegati a un uso di parte attraverso la spartizione tra i partiti di governo.  È chiaro, da questi esempi, che una politica di alternativa non può esaurirsi  nel chiedre un po' più di attenzione  e di finanziamenti per la cultura. Si tratta invece di compiere scelte che sono destinate ad avere grandi conseguenze  per tutta la vita dei paese e che  richiedono perciò una forte qualificazione  dell'impegno pubblico in questo  campo.  II PCI non solo respinge il concetto  che lo Stato debba farsi portatore di  ideologie o di orientamenti morali o  religiosi, ma anche ogni tendenza al  monopolio pubblico dell'informazione,  dell'istruzione, della cultura. Esistono  altri soggetti e altri canali (associazioni,  movimenti, istituzioni pubbliche  e private, oltre che i singoli), che possono e devono contribuire, nel pluralismo delle fonti, dei metodi e dei contenuti, al progresso delle idee e delle conoscenze. È evidente, anche, il ruolo che oggi assume l'industria culturale.  Ma le vistose carenze dello Stato  lasciano campo libero a tendenze solo apparentemente spontanee, che non servono a colmare ritardi e vuoti, accrescono le disuguaglianze sociali e territoriali, Impediscono il coordinamento  degli impegni per il progresso generale della società.  Nel quadro di questa diversa politica  per la cultura che deve sorreggere una prospettiva di alternativa democratica  assumono un rilievo centrale alcuni temi: quelli della scuola, della ricerca scientifica e tecnica, del sistema  informativo, del patrimonio culturale  e dell'ambiente.  3 LA SCOLARITÀ di massa è una delle grandi conquiste democratiche  che è oggi coinvolta nella crisi dello Stato e della società. Alle disfunzioni e alle difficoltà della scuola  le posizioni conservatrici propongono  una loro risposta: da un lato presentando  come inevitabile il declassamento  della scuola pubblica e quindi l'impossibilità di dare a tutti un'istruzione  qualificata; puntando d'altra parte sul ricorso a vecchie e nuove strutture di privatizzazione dei processi  formativi.  Questa posizione va respinta, riaffermando  il valore fondamentale della  scuola pubblica, a partire dalla formazione  culturale di base, che ancora deve colmare vaste aree di discriminazione  sociale e territoriale e perfino di analfabetismo e semianalfabetismo.  Ma questa riaffermazione del ruolo della scuola non può avvenire senza sostanziali cambiamenti. I comunisti  indicano, in particolare, tre fondamentali linee di lavoro: il potenziamento  della capacità educativa della  scuola pubblica a partire dai livelli di base, attraverso l'integrazione coi nuovi mezzi di informazione e di comunicazione  e una maggiore valorizzazione  dei nuovi linguaggi (immagini,  suoni, tecniche, movimenti corporei,  ecc.); il superamento della scissione  fra scuola e professionalità e la valorizzazione  del ruolo fondamentale che ha, per ogni progresso produttivo e sociale, la conquista di un più alto livello di conoscenze da parte di tutti i cittadini; una nuova concezione del ruolo della scuola che non la consideri più come un luogo riservato agli adolescenti  ma la preveda come una struttura da poter usare in varie forme  per tutta la vita, così da realizzare un processo formativo continuo che sia capace non solo di capire, ma di prevedere, accompagnare, stimolare lo sviluppo, e che assicuri quelle basi di socializzazione e di eguaglianza che possono far emergere le singole individualità.  4 NEL CAMPO della ricerca scientifica  e tecnologica, il punto fondamentale  è decidere se l'Italia debba rassegnarsi a diventare, sempre  più, uni paese importatore di tecnologie, accentuando così la dipendenza  dall'estero e il ritardo rispetto ai paesi più progrediti; o se invece debba puntare ad avere una sua base di autonomia, naturalmente nel quadro  dei rapporti di collaborazione internazionale  particolarmente nell'ambito  della Comunità europea. È questa una scelta prioritaria, se si vuole davvero evitare il rischio, tante volte denunciato con vuote declamazioni  retoriche, di «uscire dall'Europa>>:  non è il costo del lavoro che determina  questo rischio, ma è la bassa produttività e il basso livello tecnologico  complessivo del nostro sistema economico  e sociale. Per questo è fondamentale,  nel quadro di una politica di alternativa democratica, un programma  che dia a questo settore un rilievo del tutto Incomparabile con ciò che sinora è avvenuto. Occorre assicurare,  da un lato, un alto livello scientifico  generale: e questo è compito innanzitutto  dell'Università, la quale ha bisogno, perciò, di ben maggiore attenzione,  per l'attuazione della riforma  e il potenziamento della ricerca, di quella sinora ad essa dedicata dai vari governi. E occorre d'altro lato, puntare  con coraggio sull'individuazione di settori prioritari di impegno, nel campo  della ricerca e dell'innovazione, nei quali qualificare il ruolo dell'Italia.  5 PERCHÉ il sistema informativo Italiano possa esercitare appieno il suo ruolo di risorsa fondamentale  della vita produttiva e culturale  del paese, perché esso possa crescere e  dispiegare tutte le sue potenzialità di fattore di democrazia e di eguaglianza,  è indispensabile che venga liberato dalle pratiche spartitori fra i partiti di governo che tendono a utilizzarlo come strumento di consenso per i ceti dominanti. Occorre invece una politica  che, nel rispetto del pluralismo e della libertà di espressione, si proponga  di: utilizzare i nuovi mezzi di comunicazione  per lo sviluppo e la diffusione  della cultura; assicurare a tutti i cittadini il diritto a una informazione correttane pluralistica, rappresentativa  del paese reale; porre a disposizione della collettività i dati e gli strumenti informativi necessari per il progresso  economico-sociale e tecnico-scientifico.  Gli apparati informativi nel nostro paese sono mal regolamentati o del tutto privi di regolamentazione. È questo il caso, inammissibile, dell'emittenza  radiotelevisiva privata, della pubblicità, dei rapporti fra cinema e televisione. Manca praticamente ogni disciplina per le banche-dati. Anche in vista dell'introduzione di nuove tecnologie dell'informazione e delle telecomunicazioni, e della costituzione  della prevista rete pubblica di trasmissione  di dati, è necessario ed urgente  avviare una regolamentazione unitaria dell'intero sistema, adeguando  ad essa anche la legislazione dei comparti già regolamentati, ormai inadeguata  (è il caso della legge che governa la RAI-TV e di quella per il cinema). Va pure disciplinato l'accesso  all'informazione memorizzata nelle  banche di dati; e va fermamente contrastata ogni tendenza al formarsi di posizioni monopolistiche o oligopolistiche  private nel mezzi di comunicazione  di massa.  Appare inoltre necessario rovesciare  i crescenti squilibri fra produzione e consumo di informazione, tra cultura  e spettacolo, che spingono l'Italia verso la periferia del sistema produttivo  mondiale e alimentano una sempre più grave dipendenza culturale, intellettuale  e politica. Ciò richiede un governo  delle risorse che alimentano il sistema informativo e l'industria culturale,  il quale li orienti verso una specializzazione  produttiva e li metta in condizioni di competere nell'agone internazionale.  E richiede organi di controllo  democratico dei diversi segmenti  dei sistema informativo, improntati  a princìpi unitari quali: il diritto  dei cittadini ad essere informati in modo completo e corretto; l'equilibrio  fra i diversi apparati dell'informazione  a tutela della maggiore ricchezza  e articolazione dell'intero sistema;  il pluralismo delle fonti e del flussi informativi; la partecipazione dei cittadini; la garanzia per gli operatori,  che professionalità e competenza facciano premio sull'appartenenza a partiti e a correnti. Il controllo democratico  va sviluppato integrando le funzioni esercitate dal Parlamento  con l'iniziativa di un'ampia rete di movimenti e associazioni di base.  6 UN PARTICOLARE impegno  deve essere dedicato al temi della  tutela dell'ambiente e del patrimonio  storico e culturale. Il PCI richiama  l'attenzione sul fatto che vi è qui un nodo di eccezionale importanza:  da un lato perché si tratta di una risorsa che per un paese come l'Italia ha, anche da un punto di vista economico  e per tutte le attività che induce, un valore inestimabile; dall'altro perché  è questo un settore prioritario se si vuole dare concretezza all'obiettivo di una diversa qualità della vita. Va perciò  considerato un fatto di notevole rilievo, da sostenere e incoraggiare, il rapido sviluppo che stanno avendo, specie fra i giovani, i movimenti per la difesa e la valorizzazione del patrimonio  culturale e ambientale.  7 DARE UN peso effettivo alla cultura,  alla scuola, all'informazione  significa anche fare spazio, nel funzionamento e nel governo delle istituzioni, a capacità, energie, conoscenze  che nel paese vi sono, stabilendo  tra decisione e competenze quella relazione che, sempre di più, è venuta a mancare.  Il consolidamento della democrazia ha bisogno anche di questo: non c'è sviluppo democratico reale senza conoscenza  dei problemi concreti e delle loro implicazioni, senza approfondimento  delle capacità di intervento, senza un generale innalzamento della consapevolezza critica.  Anche sotto questo profilo è indispensabile  spezzare la logica della spartizione tra partiti e correnti di pressione e affermare l'esigenza di un rigoroso rispetto delle capacità e delle competenze sicché venga stabilito come  indispensabile un legame tra scienza e decisione politica, tra sviluppo  della cultura e efficienza del regime  democratico.  Essenziale è perciò il tema dell'autonomia  della cultura e delle istituzioni  culturali: che devono essere garantite,  nel loro funzionamento e nella loro  gestione, dalle prevaricazioni e dalle  spartizioni che sono proprie dell'attuale  sistema di potere.  IV - LA RIFORMA DELLE ISTITUZIONI  1 IN ITALIA più profonda che altrove  è la crisi dello Stato. Non  siamo il solo paese capitalistico a democrazia politica in cui le strutture  dello Stato si rivelino in larga misura  incapaci di corrispondere ai problemi  di società sviluppate e complesse, dl esprimere la ricchezza delle articolazioni  sociali, di far prevalere l'interesse  pubblico nel confronti delle vecchie  e nuove potenze dominanti (il potere  finanziario, il complesso militare-industriale,  i centri occulti di decisione,  i potentati corporativi ecc.). C'è una crisi generale degli Stati moderni, aggravata dal peso di centri extranazionali  di decisione, innanzitutto economica,  che influiscono in modo determinante  sulle scelte statali e modificano  perfino i termini della sovranità  nazionale (moneta, orientamenti produttivi, sistemi di comunicazione e informazione ecc.).  Tutto ciò avrebbe richiesto, particolarmente  in un paese come l'Italia, una forte capacità di aggiornamento e riforma dello Stato e della Pubblica amministrazione. Invece, si è agito in modo da aggravare tutti gli elementi di crisi nelle istituzioni e di inefficienza  degli apparati. I grandi servizi pubblici  (sanità, previdenza, istruzione), che assorbono la maggior parte della spesa sono in condizioni gravi e, spesso,  esasperanti per i cittadini. Emergono  nella vita pubblica elementi degenerativi  sempre più preoccupanti. La P2 ha fornito la prova del livello cui ha potuto giungere una centrale clandestina di potere. La mafia e la camorra sono venute costituendosi come veri e propri poteri criminali paralleli  in grado di dominare zone rilevanti  del paese e aspetti della, vita produttiva  e sociale.  2 APPARE chiaro che a determinare  questa crisi ha contribuito in modo determinante il blocco imposto al sistema politico. Grado a grado, la discriminazione contro i comunisti,  impedendo ogni ricambio, ha portato ad una degenerazione profonda  anche dei meccanismi istituzionali e dello Stato, dato che il sistema di potere democristiano si è venuto costituendo  come una compenetrazione tra DC e Stato, tra partiti al governo e Stato, snaturando le funzioni e le responsabilità  di ciascuno.  La particolare gravità ed estensione dei corrompimento della vita pubblica  ha qui la sua origine. E di qui, dall'instaurarsi  di un sistema di potere che è venuto difendendo se stesso con mezzi sovente illeciti, hanno preso avvio  e si sono radicate pratiche che contraddicono un retto metodo democratico:  la mancanza di trasparenza nelle decisioni, la incertezza e la confusione  nelle responsabilità e nel poteri,  la pratica spartitoria della lottizzazione  e della occupazione delle istituzioni,  la pretesa della impunità e l'intolleranza  di controlli. Si è determinata  in tal modo una vera e propria privatizzazione  di aspetti fondamentali dello Stato e del settore pubblico. Ciò ha mortificato ingenti energie tecniche  e professionali, ha moltiplicato inefficienza  e sprechi, ha logorato il rapporto di fiducia tra Stato e cittadini,  e ha aperto il varco all'istaurarsi di poteri occulti. A questo si aggiunge il fatto che l'amministrazione pubblica, a tutti i livelli, è uno dei comparti in cui non è stata introdotta alcuna riforma  seria, con gravi conseguenze per il funzionamento di tutto lo Stato.  Alla luce di questi fenomeni interni e internazionali che caratterizzano la crisi dello Stato appaiono riduttive e fuorvianti molte delle proposte di ingegneria  istituzionale che vengono agitate.  Non solo perché strumentali e in funzione di contingenti calcoli di partito ma perché restano al di qua dei veri problemi. In realtà, l'affermazione  di una alternativa che sblocchi il sistema politico è una condizione necessaria  per il risanamento e il rinnovamento  delle Istituzioni. Nessuna riforma  istituzionale può da sola assicurare  il superamento cui mali e di contraddizioni che hanno bisogno, per essere affrontati, di una direzione politica e di uno schieramento sociale nuovo.  È tuttavia evidente che la questione politica non esaurisce il tema istituzionale.  3 LA VIA PER risolvere la inadeguatezza  e la inefficienza dello Stato non può essere quella suggerita  da chi sostiene l'inevitabile restrizione  della democrazia in società complesse quali sono le società industriali  avanzate e reclama, di conseguenza,  la concentrazione del poteri nell'esecutivo. Questa è, in realtà, una soluzione vecchia. Si moltiplicano gli esempi di ritardi, disfunzioni e paralisi  generate proprio da forme d'imperio  non sorrette da controlli democratici  adeguati. Trasformare il Parlamento  in un puro e semplice organo di ratifica delle decisioni! dell'esecutivo può aumentare soltanto il malgoverno,  il parassitismo e lo spreco e non certo l'efficienza democratica dello Stato.  Esiste, però, l'esigenza su cui questa linea cerca di fare leva, esprimendola in modo infecondo e pericoloso. L'esigenza  è quella di un'effettiva capacità di governo.  La novità della riforma istituzionale  che proponiamo sta nel congiungere  efficienza e partecipazione: allo Stato italiano occorre maggiore consenso  popolare e insieme maggiore capacità di decisione e di funzionalità.  Ciò presuppone due condizioni:  1) Una superiore efficienza non potrà  esservi senza stabilire un rapporto nuovo tra decisione politica e competenze.  Non è terminata la funzione della politica, ma si è conclusa certamente  la funzione di una politica incapace  di interrogare continuamente le scienze e di impiegarle sistematicamente.  2) Poiché, tuttavia, le competenze e le scienze non forniscono risposte univoche  occorre che le scelte vengano assunte con piena consapevolezza collettiva:  e ciò sollecita, dunque, una trasparenza oggi inesistente del processo  decisionale e una informazione scrupolosa delle rappresentanze del popolo e di tutti i cittadini; informazione  oggi lontanissima dall'esser fondata e corretta (cifre di bilancio, rilevazioni statistiche, uso dei sistemi  informativi, comunicazione radio televisiva  pubblica, ecc.).  Una riforma istituzionale moderna non può riguardare dunque soltanto il Parlamento, il governo e i loro rapporti  reciproci. Essa deve intervenire nella  complessità delle funzioni che ha assunto lo Stato. Il governo reale della economia, il ruolo della scienza, i sistemi  di comunicazione e formazione costituiscono il terreno su cui una sinistra  veramente moderna deve oggi cimentarsi.  Il PCI propone, dunque, non semplici  aggiustamenti, ma atti profondi di riforma, per i quali non c'è bisogno di stravolgere la Carta Costituzionale. AI contrario, l'assetto fondamentale del nostro ordinamento democratico resta quello tracciato dalla Costituzione  di cui si deve sviluppare l'ispirazione  di fondo.  L'essenza della Costituzione sta nella  originalità del suo impianto democratico.  In essa la definizione delle regole  e degli istituti della democrazia politica, il riconoscimento e il rispetto delle minoranze, (politiche, religiose, territoriali, etniche, linguistiche ecc.), la tutela del dissenso, si saldano con avanzati principi di solidarietà, di socialità,  di prevalenza dell'interesse pubblico su quello privato.  4 CIÒ È IL contrario di una democrazia  imbelle. Quanto maggiore  è la certezza della libertà, del diritto, della giustizia sociale, tanto più è possibile lottare con risolutezza contro i nemici della democrazia.  Di fronte a fenomeni come il terrorismo  o, su uri altro piano, le organizzazioni  occulte della criminalità, così come di fronte a forme degenerative e intollerabili della stessa lotta politica, la democrazia deve sapersi difendere. È questo il significato della fermezza dei comunisti di fronte al terrorismo: essa è stata decisiva nel corso di questi anni in cui la democrazia Italiana ha dovuto reggere alle prove drammatiche  di un attacco mirante a rompere la legalità democratica. I successi - importanti seppure non definitivi - raggiunti nella lotta contro il terrorismo  non debbono far dimenticare che permane acuta la crisi della legalità democratica, come è provato anche dal fatto che si sono aggravate enormemente  in alcune zone del paese le manifestazioni di violenza, mafiosa e dl criminalità organizzata. Vi è qui la premessa di ogni considerazione sullo Stato e sulla materia istituzionale. Uno Stato che non sappia garantire la sicurezza e i diritti elementari dei cittadini  abdica alla sua prima funzione.  L'incessante crescita del poteri criminali  è divenuta oramai una sfida interna al sistema politico e allo Stato. Gli immensi capitali raccolti innanzitutto  con il commercio infame della droga hanno sempre di più fatto della criminalità organizzata una potenza economica che interviene come un pesantissimo  elemento di degenerazione della vita civile, politica e statale. I clienti di ieri di alcuni partiti o settori di partiti sono in molti casi divenuti i padroni di oggi, maneggiando danari, influenze e voti. I poteri occulti dilagano  e prevalgono, anche in rapporto alle disfunzioni della pubblica amministrazione  e delle stesse istituzioni elettive.  È certo che il reclutamento dell'esercito mafioso può essere tanto più facile quanto più si determinano e si estendono fasce di disgregazione sociale: e che, dunque, non si può separare  la lotta alla criminalità organizzata  dal più generale problema del superamento delle condizioni sociali e politiche di tanta parte del mezzogiorno  e delle periferie metropolitane. Ciò non toglie, come fu anche nel caso del terrorismo, la necessità di un impegno  per promuovere una mobilitazione  di massa e l'esigenza di misure legislative,  politiche e repressive più volte specificate dai comunisti e solo in parte fin qui adottate. A questo fine occorre garantire coordinamento e maggiore professionalità ai corpi dello  Stato preposti alla sicurezza dei cittadini:  in primo luogo attuando pienamente  quanto stabilisce la riforma democratica della polizia.  Essenziale per una solida democrazia  è, innanzitutto, una magistratura indipendente, professionalmente capace,  integerrima e per tutto ciò autorevole.  Va fermamente respinta qualsiasi forma di controllo politico della magistratura.  Giudici pilotati dalle coalizioni  di maggioranza, comunque esse siano formate, non danno alcuna garanzia  né al cittadini né al sistema democratico.  Va invece garantita la piena  funzionalità dell'autogoverno della  magistratura attraverso il suo Consiglio,  liberato dalle questioni minori che ne ingombrano il funzionamento. L'indipendenza della magistratura va garantita anche con una riforma dell'ordinamento  giudiziario che abbia tra i suoi punti qualificanti la rotazione  degli incarichi direttivi e delle funzioni  di componente della Cassazione e con una nuova regolamentazione della responsabilità disciplinare che escluda ogni possibilità di interferenza  di altri poteri nella funzione del magistrato.  Ma la pienezza del ruolo costituzionale  della magistratura non può esservi  se non si supera l'attuale gravissima  inefficienza con riforme dei codici  - particolarmente urgente quella del codice di procedura penale - e con misure per gli uffici delle aree metropolitane  e del mezzogiorno che adeguino  la risposta giudiziaria alla domanda dei cittadini. La lunghezza del procedimenti è una delle cause principali della tragedia delle carceri dove il 70% dei detenuti è costituito da imputati in attesa di giudizio: una situazione che determina non solo ingiustizie  e sfiducia nella giustizia, ma aggrava tutti i fenomeni della criminalità.  5 LA DIFESA stessa della democrazia  ha bisogno di una rappresentanza  la più precisa possibile delle domande sociali e politiche. Escludiamo  perciò leggi elettorali che portino ad una drastica riduzione della  rappresentatività, o l'elezione diretta  del Presidente della Repubblica, che altererebbe i delicati equilibri fra i poteri previsti dalla nostra Costituzione.  Indispensabile è, invece, porre il problema dei canali della partecipazione  politica e di un più corretto rapporto  tra i partiti e l'elettorato, creando  condizioni che favoriscano una maggior selezione delle competenze e minor soggezione al meccanismo delle  clientele (per esempio rivedendo il sistema delle preferenze o ampliando i collegi elettorali).  Il problema di una fedele rappresentanza  della società non può essere però limitato ad una discussione sulle leggi elettorali. Sempre più determinante  è divenuto il problema dell'informazione.  Senza una informazione corretta e senza una espansione continua  delle conoscenze non vi può essere  esercizio reale e pieno dei poteri di scelta offerti dalla democrazia. Il controllo  democratico del sistema informativo  pubblico diventa un punto centrale per il funzionamento della democrazia.  6 COSTITUITA democraticamente  la rappresentanza, il luogo in cui non solo le minoranze ma l'insieme  degli eletti possono controllare  e pesare sulle decisioni determinando  gli indirizzi del governo è e deve  restare, secondo quanto detta la Costituzione, l'assemblea parlamentare.  Non sul Parlamento ma sulle maggioranze  ricadono le responsabilità delle difficoltà attuali del paese. I poteri  dei Parlamento, anzi, sono oggi gravemente lesi e a volte vanificati dal metodo spartitorio cine trasforma i governi  in un coacervo di feudi ministeriali  spinge alla proliferazione delle leggine corporative, incrementa l'abuso  delle decretazioni d'urgenza, gonfia la rete degli apparati pubblici e quindi accresce la burocratizzazione; oltre che dall'invadenza di potentati extra nazionali e da una rete interna di poteri paralleli od occulti che spostano  in altra sede le decisioni su questioni  fondamentali per la vita del popolo.  Una riforma istituzionale deve puntare  quindi a rafforzare la capacità del Parlamento di attrezzarsi per contare sugli orientamenti fondamentali dell'economia,  sulle questioni della politica  internazionale, sull'avvenire della  scienza e della cultura nazionale, sui grandi temi della giustizia e dei servizi sociali.  Per dare tempestività e chiarezza a questa effettiva funzione di direzione del Paese noi proponiamo di costituire una sola Camera. Ciò consentirebbe di snellire fortemente le decisioni e al tempo stesso di evitare l'eccessiva moltiplicazione e ripetizione delle sedi e dei momenti di contrattazione politica  e sociale, come avviene con il bicameralismo  attuale, con un evidente Incremento delle pressioni corporative.  Il monocameralismo che proponiamo  porterebbe inoltre ad una utile riduzione del numero dei parlamentari,  alla concentrazione e al potenziamento  dei servizi, ad una maggiore razionalità e modernità delle strutture  e dell'organizzazione del Parlamento.  In una Camera unica si potrebbe procedere ad un allargamento del poteri  legislativi delle Commissioni, accelerando  i tempi della produzione legislativa,  tutelando egualmente i diritti  delle minoranze, differenziando utilmente il lavoro delle Commissioni da quello delle sedute plenarie. In tal  modo queste potrebbero concentrarsi sulle decisioni più importanti, sia di indirizzo, sia di produzione legislativa,  sia di controllo. In questa prospettiva  noi proponiamo che la stessa attività  legislativa si concentri essenzialmente  sulle grandi leggi quadro e di principio. Per questi obiettivi, si potrebbe  pensare agli opportuni accorpamenti  delle Commissioni parlamentari  (oggi fatte ad immagine dei ministeri governativi) per consentire ad esse non solo più rapidità di decisione,  ma più capacità di conoscenza e di coordinamento. Essenziale è un rafforzamento degli strumenti conoscitivi  del Parlamento, e quindi anche del mezzi, degli apparati e del poteri a sua disposizione, proprio perché senza questa conoscenza non è possibile né legiferare meglio, né, soprattutto, potenziare  ed esaltare il potere reale di controllo del Parlamento sulle attività e sui conti dello Stato, sull'applicazione  delle leggi.  7 I COMUNISTI propongono una riforma dei caratteri e delle strutture dell'Esecutivo. Non vogliamo  un Esecutivo debole: al contrario,  pensiamo ad un Governo autorevole,  capace di essere un interlocutore  vero del Parlamento. Il tipo di Governo prevalso in questi decenni è stato privo di autorevolezza proprio perché concepito e generato non già in base ad accordi programmatici veri, ma su una spartizione di poteri e posti.  Questi governi sono divenuti, così; una somma di delegazioni di partito ed un insieme di ministeri separati, ciascuno dei quali caratterizzato dal particolarismo partitico del ministro che in quel momento lo occupa.  Per combattere queste pratiche e questi metodi che hanno gravemente rallentato il cammino di leggi e decisioni  politiche, e sono giunti sino a episodi  clamorosi di interne rissosità, proponiamo che sia riformata la struttura stessa del Governo, attraverso  l'accorpamento di ministeri affini,  in modo da realizzare il coordinamento  necessario per grandi settori e da consentire un'opera di direzione effettiva  da parte del presidente del Consiglio. Si possono prevedere inoltre  strutture governative transitorie, cioè finalizzate a specifici programmi su cui il governo vuole concentrare la sua azione. In questo modo la formazione  del governo potrebbe acquistare coerenza e plasticità, collegandosi anche  organizzativamente al fini che esso  si propone e rendendo ancor più  necessaria la piena attuazione dei principi posti dalla Costituzione all'articolo  92 per la scelta dei ministri secondo criteri di capacità e competenza  e non di spartizione. A questo scopo siamo favorevoli a procedure che consentano al Parlamento di pronunciarsi  non su elenchi infiniti di leggi e di provvedimenti, di cui è impossibile  calcolare tempi ed effetti, ma su programmi definiti e circoscritti. È in questa modificazione di metodi e di strutture che può diventare operante ed effettiva una nuova funzione di direzione  collegiale da parte della Presidenza  del Consiglio, a proposito della quale da tempo i comunisti hanno presentato una precisa proposta di legge.  Ai fini stessi della corretta funzionalità  del governo è urgente e irrinunciabile  una disciplina rigorosa della giustizia politica in materia di reati ministeriali con la soppressione dell'attuale  commissione inquirente che ha consentito l'impunità dei ministri e la loro sottrazione al corretto funzionamento  della giustizia.  La riforma dell'esecutivo deve essere  accompagnata da un radicale rinnovamento  della Pubblica amministrazione.  Gli apparati costituiscono un fattore decisivo per la realizzazione  di qualsiasi disegno riformatore.  Essi hanno nel passato fatto spesso emergere  una mediazione di interessi diversa dagli indirizzi previsti dalla legislazione. L'uso strumentale e clientelare degli apparati da parte delle  forze di governo ne ha accresciuto la irrazionalità e le interne contrapposizioni,  ne ha indebolito il senso di appartenenza  alle istituzioni democratiche.  L'amministrazione può essere, invece, fattore strategico dell'intervento  pubblico nell'economia e nella società. Ma a tal fine si chiede quella riforma i cui primi tratti sono già stati abbozzati. Essenziale sarà abbandonare  una amministrazione per singoli atti a vantaggio di una amministrazione  per programmi che snellisca le procedure, valorizzi il ruolo e la funzione  della dirigenza e dell'impiego pubblico, responsabilizzi e coinvolga gli apparati. Ciò vuol dire, anche, rompere gli elementi di fedeltà clientelare,  ridare dignità piena al lavoratori del pubblico impiego, realizzare un rapporto nuovo tra amministrazione  e cittadini.  Il rafforzamento della efficienza e l'avanzamento del processo di democratizzazione  è tanto più importante per le Forze Armate, sostegno indispensabile  della indipendenza del paese. Dopo la positiva riforma della <<legge dei principi>>, i comunisti sono impegnati perché prosegua il processo così iniziato e perché si avvii una sostanziale  riforma della leva affinché essa non serva solo ad un efficace addestramento,  ma contribuisca anche ad una preparazione professionale dei giovani.  8 LA RIFORMA delle istituzioni  centrali può avere successo solo  se accompagnata da un deciso sviluppo del processo di decentramento,  sia sotto il profilo dell'attribuzione dei poteri e delle risorse sia sotto quello  della funzionalità delle istituzioni decentrate: il decentramento è questione  fondamentale per affrontare la crisi dello Stato e per misurare la sua capacità di corrispondere alle esigenze  di una società moderna.  Se prevalesse la tendenza ad un ritorno  centralistico, si comprimerebbero  bisogni essenziali e servizi pubblici  e sociali, si negherebbe il ruolo del sistema delle autonomie e delle Regioni, fondamentale per il rilancio, su basi nuove, di una politica di programmazione  democratica, di governo  dell'economia e di uso razionale delle risorse. Si giungerebbe ad una riduzione di democrazia e di efficienza.  Se, invece, si vuole un reale ampliamento  delle basi democratiche dello Stato ed una amministrazione democratica  ed efficiente, allora è indispensabile  completare il trasferimento di poteri, funzioni e risorse alle Regioni e alle autonomie locali, condizione per sviluppare un'ampia e diretta partecipazione  dei cittadini e delle forze sociali  alla formazione delle decisioni ed alla gestione e al controllo dei servizi sociali e delle funzioni pubbliche.  Problemi nuovi si pongono nel governo  delle grandi città e in tutti i comuni.  Soprattutto nelle realtà urbane, grandi questioni sociali irrisolte, nuovi  fenomeni di emarginazione e, nello stesso tempo, domande nuove di cultura  e di servizi sociali, spinte all'aggregazione,  fanno del Comune un punto di riferimento essenziale per il cambiamento della società e per rinsaldare  il rapporto tra cittadini e istituzioni.  È in atto, invece, una controffensiva  centralistica e conservatrice contro gli enti locali (Comuni, Province) che si sono dimostrati, innanzitutto quelli diretti dalle sinistre, la parte dello Stato più sensibile ai problemi reali dei lavoratori e dei cittadini, più capaci  di corrispondere ai bisogni materiali  e culturali nuovi.  Per respingere tale attacco è necessaria  la riforma delle autonomie, basata  sul riconoscimento del Comune come primo momento dell'ordinamento  unitario della Repubblica, sul  ruolo della Provincia quale ente intermedio -  di programmazione e coordinamento -  tra i Comuni singoli e associati e la Regione, e la riforma della finanza locale che garantisca congruità e certezza delle risorse finanziarie.  Un rilancio del decentramento non può però avvenire se non facendo esprimere  alle Regioni quel grande potenziale  innovativo che finora in larga misura è stato frustrato dalle resistenze  centralistiche. Ciò richiede anche  un confronto critico sugli sbocchi, le difficoltà, le prospettive dell'esperienza  regionalistica. Non solo perché esistono soprattutto al Sud, nelle regioni  a maggioranza democristiana o di centrosinistra, situazioni scandalose  e non più tollerabili di istituti regionali  paralizzati da crisi a tempi indefiniti  (e occorrono, perciò, proposte, precisi vincoli negli Statuti), ma perché  è indispensabile una verifica, a più di dieci anni dall'istituzione, su ciò che sono state e sono oggi le Regioni. In parecchie Regioni si sono ottenute conquiste e realizzazioni importanti. Non è, però, avvenuto un riassetto complessivo del potere. Quello centrale  ha resistito ed è rimasto sostanzialmente  intatto. Anzi esso tende ad ingabbiare  l'autonomia regionale, anche  attraverso il collegamento tra settori  dell'amministrazione centrale e regionale.  Le Regioni, comprese quelle a Statuto  speciale, non sono state messe in grado di assolvere un incisivo ruolo nazionale rispetto alle scelte fondamentali  del paese, per il mancato avvio  di una reale programmazione democratica  e della riforma dell'amministrazione  centrale e dei ministeri; mentre la loro capacità di autonoma progettazione è mortificata da una legislazione  invadente che ne vincola in grande misura, sino ai particolari, gran parte delle risorse.  Sono tuttavia necessari mutamenti sostanziali nelle stesse Regioni. È indispensabile  che le Regioni di norma non esercitino direttamente l'attività amministrativa, ma la affidino ai Comuni,  evitando sia il costituirsi di amministrazioni  parallele, sia il sovrapporsi  di responsabilità e competenze; che si dissolva il complesso di enti settoriali  e spesso parassitari che è restato  e si è ingrandito attorno alle Regioni,  specie dove più esteso ed opprimente  è il sistema di potere imperniato  sulla DC, alimentando processi ulteriori  di frantumazione e corporativizzazione.  In particolare vanno superati la legislazione  e gli strumenti dell'intervento  straordinario nelle regioni meridionali:  innanzitutto la Cassa per il  Mezzogiorno, che ha dato prova negativa  nella sua più che trentennale azione  e contraddice le esigenze di un  ruolo attivo del sistema delle autonomie.  9 QUESTE RIFLESSIONI richiamano  l'attenzione sul fatto che le riforme istituzionali non possono  essere pensate e proposte come un fatto tecnico a sé stante; ma devono  essere considerate in tutto il loro significato politico generale, e in una forte connessione con i contenuti e le scelte politiche.  Esse possono avere un esito soddisfacente  tanto più se si allargherà il coinvolgimento democratico del cittadini  e cioè se si allargherà la partecipazione  politica. Gli organi principali di partecipazione sono e restano i partiti  politici, i quali sono stati e debbono  essere spina dorsale della democrazia  italiana. Per rilanciare il loro compito è indispensabile che ogni forza  politica sia sollecitata e sospinta ad accentuare il proprio rapporto con la società per intenderne i movimenti e le domande. Ciò significa combattere contro l'invadenza dei partiti in funzioni  che non sono le loro e, al tempo stesso, impegnarsi per esaltarne il ruolo propriamente ideale e politico.  I partiti, tuttavia, non costituiscono l'unica forma di partecipazione, né, soprattutto, di aggregazione collettiva  nel paese. Gli stessi momenti di partecipazione istituzionale, come i consigli di circoscrizione, non possono ridursi, a logiche e schieramenti meramente  partitici. Inoltre, i momenti istituzionali fin qui conquistati non esauriscono  il tema della partecipazione.  Esiste ormai un fitto tessuto di associazioni,  movimenti culturali, organizzazioni  di volontariato, forme cooperative  o autogestite di produzione e di servizio, che configurano quello che può essere chiamato un <<settore sociale>>  di intervento che non si identifica né con la gestione pubblica diretta né con il settore privato. E ciò sia nell'ambito  del servizi sociali -- assistenza,  sanità, tutela dei consumatori e degli utenti, reinserimento sociale dei portatori di handicap, attività sportive,  turismo - sia in quello della cultura  e della informazione. Aprirsi alle spinte e alle domande crescenti in questo senso valorizza la crescita complessiva della società ed esalta l'assunzione  di responsabilità dei cittadini.  La partecipazione in tal modo si arricchisce  di forme nuove. Essa diviene sia stimolo, proposta, controllo, nel confronti degli organismi rappresentativi  che mantengono la responsabilità  delle scelte e della loro attuazione; sia gestione mista, anche attraverso lo strumento della convenzione tra pubblici  poteri e forme associative e di volontariato;  sia autogestione diretta nell'ambito delle scelte pubbliche di programmazione.  Da questo libero disporsi delle aggregazioni  e organizzazioni della società,  può nascere l'espressione di bisogni  e tendenze qualitativamente nuovi, che i rigidi condizionamenti del mercato tendono ad occultare e che nessuna programmazione, per quanto illuminata, è in grado sempre dl prevedere. Si rende perciò necessaria  una nuova azione di tutela e di promozione anche legislativa dei diritti  associativi a livello nazionale e regionale, anche sulla scia di esperienze  - come le <<carte dei diritti>> -  che sono già in atto.  V - IL RUOLO INTERNAZIONALE DELL'ITALIA  1 IN UNA FASE della situazione internazionale assai delicata e complessa, nella quale all'aggravamento  di molti fattori di crisi e ai pericoli di un'accelerata corsa al riarmo  fanno riscontro anche nuove possibilità  di movimento e di iniziativa per il rilancio dei grandi obiettivi della pace e dello sviluppo, occorre una seria  riconsiderazione della politica estera  italiana, troppo spesso passivamente  allineata sulle posizioni del governo  di Washington.  L'Italia non è una grande potenza, è tuttavia uno dei principali paesi industriali  del mondo e dispone del grande prestigio che le deriva dal suo eccezionale  patrimonio di storia e di civiltà. La sua posizione geografica la colloca in uno del punti chiave delle relazioni internazionali: sui confini fra Est e Ovest,  fra Nord e Sud, nel cuore di una delle principali aree strategiche del mondo quale è il Mediterraneo. Per tutti questi motivi l'Italia ha la possibilità  e, insieme, la necessità di svolgere  un ruolo ben più incisivo e più efficace di quanto sinora sia avvenuto:  sia per evitare un peggioramento della situazione, in cui a causa della sua posizione sarebbe facilmente coinvolta, sia per dare avvio a nuovi sviluppi.  I temi centrali di una politica estera Italiana debbono perciò essere: difesa  della pace e dell'indipendenza nazionale,  impegno europeo, miglioramento  delle relazioni Est-Ovest, nuovi rapporti coi paesi in via di sviluppo, difesa e valorizzazione della presenza del lavoro, della tecnica, della cultura italiana nel mondo.  2 L'ESIGENZA prioritaria è quella di un attivo impegno dell'Italia, in tutte le sedi internazionali, per la ripresa del processo di distensione  e per la pacifica soluzione dei problemi sul tappeto, nel rispetto dei diritti e dell'indipendenza dei popoli. Solo per questa via diventa concretamente  possibile porre l'obiettivo dei graduale superamento della divisione del mondo in blocchi contrapposti. Questo è per noi un obiettivo essenziale  anche se difficile. La politica e la logica di blocco sono una pesante eredità  della guerra fredda, che ostacola tuttora lo sviluppo di rapporti di pacifica  convivenza e di civile collaborazione  tra gli Stati. Di fatto, essa condiziona,  sia a Ovest che ad Est, il dispiegarsi  di una libera dialettica politica e sociale che garantisca ad ogni popolo la libertà di scegliere le proprie vie di sviluppo. È tempo di pensare a un nuovo ordine mondiale.  I comunisti Italiani considerano che le alleanze esistenti in Europa sono  il risultato di tutta la storia postbellica  e fanno parte di un equilibrio che l'Italia non deve alterare con gesti unilaterali. Ma questo stesso equilibrio  può essere spinto verso un'evoluzione  positiva, a misura che vengano meno le condizioni che lo hanno reso necessario, e cioè che si riesca ad ottenere  un graduale superamento della logica del blocchi. All'interno dell'Alleanza  Atlantica e della Nato, come in ogni altra sede internazionale, l'Italia può e deve operare, con proprie proposte  e iniziative, per la pace e per la cooperazione tra tutti i paesi dell'Europa  e tra l'Europa e il mondo intero. Perciò l'Italia non deve prestarsi a guerre economiche e commerciali o a crociate politico-ideologiche, di cui sarebbe la prima a soffrire; e deve respingere  impegni politici e militari dell'Alleanza Atlantica fuori della sua area geografica. AI riguardo l'opinione  pubblica non è ancora avvertita abbastanza dei rischi che l'Italia sta già correndo.  L'appartenenza ad una alleanza internazionale,  non può contraddire I'autonomia  e l'indipendenza di ciascun  paese all'interno dell'alleanza. Se sorgono divergenze e contrasti essi vanno discussi e risolti su basi di pari dignità fra gli alleati senza atteggiamenti  di soggezione (molto frequenti, invece, nel governo italiano) verso l'alleato  più forte. Il <<contenzioso>>, politico ed economico nei rapporti tra Stati Uniti ed Europa Occidentale va affrontato  dai governi europei su una linea di fermezza e con il massimo di coesione. Anche i problemi del disarmo  e della sicurezza non possono essere  affidati unicamente alle grandi potenze.  Di qui l'esigenza di una partecipazione  degli europei ai negoziati in corso a Ginevra sugli armamenti nucleari  di teatro: l'Europa sarebbe la più minacciata dal pericolo, gravissimo,  di un esito negativo di tale negoziato.  L'Italia è vitalmente interessata, per la sua stessa collocazione geografica,  a combattere ogni impostazione  che tenda a concepire l'area del Mediterraneo essenzialmente in termini  di contrapposizione strategica. Da tale impostazione discendono posizioni  che, come quelle che con toni molto pericolosi si sono fatte sentire negli ultimi tempi anche in seno al governo italiano per quel che riguarda la politica della Difesa, vorrebbero un più accentuato riarmo del nostro paese  per farne il <<bastione meridionale>>  dell'Alleanza. Queste posizioni vanno non solo respinte per la loro pericolosità,  ma devono essere concretamente combattute attraverso un attivo impegno  per migliorare, in tutte le direzioni,  i rapporti tra i Paesi del Mediterraneo.  3 NESSUNA politica di difesa e di sicurezza è tuttavia pensabile se non si combatte apertamente una strategia militare che condanna in caso di conflitto armato il vecchio continente a essere il primo e massimo  teatro di una guerra atomica, predestinandolo  al massacro e alla distruzione  della sua civiltà. La sicurezza  per l'Italia e per gli altri paesi europei  è in pericolo come non mai. Essa può essere garantita soltanto da un mutamento delle attuali strategie e da un'intesa per livelli progressivamente decrescenti degli armamenti nucleari e per il ritorno ad una politica di distensione  e di cooperazione.  Nel rispetto dei necessari equilibri e delle legittime e reciproche esigenze della sicurezza, l'Italia deve perciò dare  il suo contributo, nelle diverse sedi, per conseguire alcuni obiettivi. Il più immediato, intorno al quale si sta raccogliendo  un vastissimo movimento, a partire dalle forze pacifiste degli Stati Uniti, è il congelamento degli attuali  arsenali nucleari come primo passo per la loro riduzione bilanciata. Esso è anche il più realistico se si vuole  spingere a un esito positivo il negoziato  in corso tra URSS e USA. Importante  sarebbe anche la creazione concordata  ed equilibrata di aree prive di armi nucleari in Europa. È in questo quadro che noi ci opponiamo all'installazione  dei missili a Comiso. E, intanto -  come richiesto anche da più di un milione di siciliani, dal movimento  per la pace, da una larga opinione  pubblica e da autorevoli personalità -  sosteniamo la proposta di sospendere  i lavori per la costruzione della base missilistica di Comiso: con questa scelta il nostro paese direbbe a tutti di considerare prioritario il negoziato  per effettive misure di limitazione  e riduzione degli armamenti, rispetto  a decisioni che se attuate, spingerebbero  pericolosamente in avanti la corsa verso nuovi armamenti nucleari.  Una moratoria costituirebbe un serio contributo al negoziato in corso sugli euromissili e attesterebbe la volontà del nostro paese perché non si arrivi alla installazione, dei nuovi missili cosiddetti di teatro e si ottenga la loro riduzione fino allo smantellamento,  sia in Occidente che in Oriente.  Nella lotta per la pace e il disarmo sono scese in campo, negli ultimi tempi,  forze diverse e rilevanti in Italia e in altri paesi: un vasto movimento autonomo  per la pace, ingenti settori del mondo cattolico e della gerarchia ecclesiastica,  uomini di scienza e di cultura,  i sindacati, un ampio schieramento  di forze politiche. Anche negli  Stati Uniti vi sono stati sviluppi molto significativi: come il voto in diversi Stati a favore di una moratoria, l'opposizione  crescente al finanziamento chiesto da Reagan per i nuovi missili, la ripresa del movimento nelle Università,  il pronunciamento dell'Episcopato  cattolico a favore di un congelamento  delle armi nucleari. La grande  forza del nuovo movimento per la pace sta nell'avanzare le proprie richieste  sia verso Ovest che verso Est, nell'indicare obiettivi di disarmo che sono favoriscano né un blocco né l'altre,  nell'impegno per superare la divisione  del mondo in blocchi militari, nell'affermare il nesso con la lotta per  l'indipendenza e la libertà di tutti i popoli.  I comunisti italiani condividono pienamente l'ispirazione di questo movimento, ne sottolineano l'originalità,  la varietà delle ispirazioni che lo animano, il carattere autonomo, e sono  impegnati a dare tutto il loro contributo  per la sua estensione e continuità.  4 L'EUROPA occidentale sta attraversando  una ~una\ crisi~ di natura e  dimensioni inusitate. Per lungo tempo, dopo l'ultima guerra, essa ha puntato soprattutto sull'integrazione fra i paesi capitalistici più sviluppati e su un rapporto di tipo neocoloniale col Terzo Mondo. Entrambi gli aspetti di questa politica non reggono più. Specie  dopo la vittoria dell'amministrazione  Reagan, i contrasti tra l'Europa  occidentale e gli Stati Uniti si sono accentuati  e hanno investito numerosi  aspetti delle relazioni reciproche. D'altra  parte l'Europa non ha saputo né progredire sulla strada della sua unità  né sviluppare un'iniziativa realmente nuova verso i paesi del sottosviluppo. Gravi si sono rivelati, a questo riguardo,  anche gli errori e i limiti dei governi  socialdemocratici.  I comunisti confermano la convinzione  che l'Italia debba operare all'interno  della CEE, con un impegno fattivo  per una maggiore unità economica  e politica dell'Europa, delle sue forze  di democrazia e di progresso. L'Italia  deve essere un fattore attivo della costruzione europea. Ma questa costruzione  non va avanti senza una riforma  delle istituzioni e della Comunità  che dia innanzitutto poteri effettivi  al Parlamento eletto; e senza forme  più avanzate di integrazione economica  e politica. Bisogna avere consapevolezza  che l'Europa e le sue forze di sinistra sono di fronte a compiti molto ardui: primo fra tutti il problema  di avviare un nuovo tipo di sviluppo  e quindi una profonda riorganizzazione  della vita sociale e degli assetti politici e statali. Nessun paese europeo  da solo è in grado di far fronte a questa questione decisiva per le sorti del vecchio continente. Solo l'Europa nel suo insieme può farlo, ma rinnovando  profondamente le sue strutture economiche e politiche. E solo la sinistra  - superando le sue divisioni che riguardano anche la scelta del terreno europeo come base della propria iniziativa  - può essere protagonista di un'Europa autonoma, forte economicamente,  impegnata in una politica distensione  e capace di contribuire alla  costruzione di un nuovo ordine economico  internazionale.  5 I COMUNISTI ritengono che sia interesse essenziale dell'Italia svolgere un ruolo di protagonista  nel dialogo Nord-Sud, nel promuovere  cioè una più efficace collaborazione  politica ed economica coi paesi  in via di sviluppo. Si tratta non solo di impegnare in questa direzione gli strumenti dello Stato, ma di favorire l'intervento delle forze imprenditoriali,  delle cooperative, delle istituzioni scientifiche e culturali, delle associazioni  del volontariato. Questo non è solo un dovere politico e morale imposto  dalla necessità di combattere la fame  e il sottosviluppo, di portare a soluzione  una delle più esplosive contraddizioni  del mondo contemporaneo,  ma à anche un'esigenza vitale per il nostro sviluppo economico e sociale. Il PCI ha elaborato e ha già sottoposto a governi e forze politiche di vari paesi le proposte contenute nel nostro progetto  di «Carta della pace e dello sviluppo>>.  In questo quadro attribuiamo particolare importanza al rapporto tra l'Italia e i paesi asiatici e africani del Mediterraneo. Occorre ottenere l'attenuazione  delle tensioni in questa regione, operare per una riduzione degli  armamenti che vi sono dislocati, impedire che il Mediterraneo sia un'area  di armi nucleari, alimentare la collaborazione tra tutti gli Stati rivieraschi.  Il nostro paese può essere veramente  uno dei grandi tramiti di un dialogo tra Europa, mondo arabo e Africa  nera.  Anche per questo l'Italia deve impegnarsi  in prima persona per una soluzione  positiva della crisi mediorientale,  il che richiede la restaurazione dell'integrità  e dell'indipendenza del Libano,  il riconoscimento ufficiale dell'OLP  e dei diritti dei palestinesi ad avere  un loro stato, la difesa del diritto all'esistenza dello stato di Israele. In questa zona di vitale interesse per la pace, bisogna tornare a una politica negoziata che veda la partecipazione di tutte le forze interessate, delle grandi potenze e l'intervento dell'ONU.  Solo questo potrà offrire le massime  garanzie di sicurezza a tutti gli stati della regione.  Un grande contributo all'evoluzione  positiva della situazione mediorientale  può venire da un'azione delle sinistre europee, volta a favorire il dialogo fra l'OLP, le forze progressive del mondo arabo e le forze democratiche  e pacifiste che si stanno manifestando  in Israele. Coerenti con tutto il  loro passato che li ha visti sempre in  prima fila nella battaglia contro ogni  espressione di razzismo, i comunisti  Italiani considerano la lotta contro I'antisemitismo  non solo una necessità  dell'azione per la pace in Medio Oriente  ma un dovere permanente. E perciò  respingono il ricatto di coloro che indicano  come una forma di antisemitismo  la giusta critica della politica del  governo di Israele e la solidarietà col  popolo palestinese.  6 UN CAPITOLO particolarmente  negativo della politica estera italiana  è stato rappresentato, sino ad oggi, dall'azione del tutto insufficiente  per tutelare e valorizzare la presenza  del lavoro, della tecnica, della cultura italiana all'estero. Gli emigrati  italiani, - la cui condizione è resa oggi più precaria dagli attacchi all'occupazione  ed anche, in alcuni paesi, da campagne xenofobe promosse da ambienti retrivi —sono stati lasciati, troppo a lungo e troppo spesso, pressoché  privi di efficaci aiuti sia sul piano  economico e sociale come su quello della cultura e dell'istruzione. È mancata,  generalmente, una presenza pubblica sul piano delle relazioni tecniche  e scientifiche che potesse rappresentare  un valido sostegno per l'attività  imprenditoriale. Nel campo della  la cultura, è rimasta a lungo prevalente  un'iniziativa di carattere provinciale  o celebrativo, mentre non si è saputo  dare risposta alla crescente domanda  che ovunque si registra di maggiore  conoscenza della nostra lingua e della nostra cultura. È prevalsa, in sostanza,  una visione miope e ristretta, incapace di comprendere che - per la sua storia, per il suo patrimonio di civiltà,  per le sue possibilità tecniche e scientifiche - è innanzitutto su questo  piano che l'Italia può affermare un suo ruolo nel mondo.  È convinzione dei comunisti che un  governo di alternativa democratica  abbia in questo campo un grande  compito da svolgere, sia per tutelare  gli interessi del lavoratori, dei tecnici,  degli imprenditori, delle cooperative  che lavorano all'estero, sia per sviluppare  largamente la collaborazione  tecnica, scientifica, culturale con tutti  i paesi e assicurare una più larga presenza  senza alla nostra cultura.  VI - La prospettiva del socialismo  1 COME SI PONE in questo scorcio  del secolo la prospettiva del socialismo? Le forze reazionarie e conservatrici, in tutto l'arco dell'occidente  hanno compiuto in questi anni  un grande tentativo di restaurazione  ideologica e politica. Partendo da una crisi che è reale, si è cercato di mettere in discussione e contestare non solo le esperienze storiche del socialismo  e il significato di decenni di lotte, ma anche la speranza stessa che  sia possibile costruire una società diversa.  Ciò che il pensiero politico neo conservatore ha tentato di diffondere come senso comune è che non c'è reale alternativa al capitalismo e alle sue leggi. Di più: che non è possibile e non ha senso progettare consapevolmente il futuro.  Tuttavia la vicenda del nostro tempo  dimostra, invece, che i problemi del mondo non possono trovare soluzione se non si comincia a uscire dalle logiche  di meccanismi economici e sociali laceranti, da strutture di potere opprimenti,  da tendenze perfino distruttive che Il capitalismo contemporaneo reche  in seno. Se, in sostanza, non si rimette  in discussione l'attuale stato di cose, facendo scendere in campo un movimento reale capace di cambiare la «struttura del mondo>>.  Non vogliamo ritornare sull'analisi di fatti che, nella complessità delle loro  determinazioni, indicano la necessità di pensare a nuovi ordinamenti della società. La tragica realtà della fame, delle carestie, della distruzione delle risorse fisiche e ambientali, dimostra  che il meccanismo capitalistico  non è più proponibile come modello  universale e, comunque, non è in grado di risolvere le laceranti contraddizioni  di quella immensa parte del mondo in cui tra poco vivrà l'80% degli uomini. Ma in modi diversi lo sviluppo capitalistico è in crisi anche nel paesi più industrializzati. E ciò non soltanto per la disoccupazione di massa e una più vasta crisi sociale che  sta dando luogo a nuove forme di alienazione,  di sfruttamento, di emarginazione,  di incapacità a soddisfare i bisogni umani, ma perché anche qui emerge dalle cose un bisogno profondo  di nuovi modi di vivere, di produrre,  di consumare. La nuova rivoluzione  scientifica e tecnologica apre possibilità  fino a ieri insperate per un governo  consapevole delle forze produttive  e del loro sviluppo. E rende evidente  che solo un deciso progresso nella direzione di un nuovo potere democratico  e una più ampia e diretta partecipazione dei cittadini al governo  dell'economia e della società - obiettivi  tipici del socialismo - possono  impedire che tali risorse vengano impiegate al fine di concentrare ulteriormente  il potere e in modo da allargare  il fossato tra paesi ricchi e paesi poveri.  2 NASCE DA TUTTO questo la nostra convinzione che, in realtà,  si apre una fase nuova della lotta per il socialismo nel mondo: una fase nella quale il problema di una trasformazione in senso socialista nei punti più alti dello sviluppo capitalistico  deve e può congiungersi strettamente  con i movimenti di lotta e con le aspirazioni di liberazione, di giustizia,  di progresso umano e civile delle masse povere e oppresse dell'immensa  area dei sottosviluppo.  Questo vogliamo dire quando parliamo  di nuovo internazionalismo. Ed è in questa prospettiva che si colloca tutta l'elaborazione compiuta dai comunisti  italiani attorno al tema dell'eurocomunismo  e di una <<terza via». Tale elaborazione - quale è stata approfondita  e precisata nelle Tesi approvate  dal XV Congresso - si propone  corre il dovere internazionalista del movimento operaio europeo di uscire  dall'angustia di visioni eurocentriche,  corporative, o di pura propaganda,  per contribuire a ricercare risposte  efficaci alla crisi delle società contemporanee.  Si tratta di andare oltre i modelli e le esperienze sin qui realizzate. In occidente  la crisi delle società capitalistiche  coinvolge anche le politiche sociali  e le concezioni che sono state a base delle esperienze di governo delle socialdemocrazie. Non a caso nei partiti  socialisti e socialdemocratici europei  è oggi aperto un dibattito dal quale emerge la consapevolezza che occorre superare i limiti di una strategia che si fondava essenzialmente sulla ridistribuzione  del reddito, senza determinare  spostamenti decisivi negli assetti  del potere economico e nel controllo  dei processi di accumulazione.  Ma tutta l'esperienza del passato, e  ancor più i compiti del presente, la necessità  ovunque di far leva sulla partecipazione  consapevole di grandi masse, dimostrano che la lotta per il socialismo non va avanti se non si traduce  in una sempre più compiuta affermazione  di democrazia, sia sul terreno  sociale che su quello politico. Le stesse idealità socialiste devono arricchirsi  e non possono ricalcare esperienze  compiute in tutt'altro contesto storico, culturale e sociale. In particolare,  nei paesi più sviluppati, una serie di fenomeni oggettivi e soggettivi spingono alla riscoperta di valori ben presenti nel classici del pensiero rivoluzionario  ma che erano stati in parte dimenticati, e che non riguardano solo  l'organizzazione dello Stato e della società, ma l'individuo, la sua libertà, la sua capacità di autorealizzazione. Affermare questi valori è una finalità propria di un'opera di trasformazione verso il socialismo.  Ne discendono conseguenze di grande rilievo per il modo in cui noi comunisti italiani concepiamo la trasformazione  in senso socialista dello  Stato, dell'economia e della società.  L'aspirazione all'eguaglianza non può  essere tendenza all'uniformità e all'appiattimento,  ma lotta contro le ingiustizie  e le sopraffazioni, affermazione  delle capacità di ciascuno, rispetto  delle diversità. La necessaria  rivendicazione di nuovi rapporti di produzione non deve significare statalismo  e burocratismo, ma rafforzamento  della responsabilità dei singoli  in un quadro di democrazia economica,  di autogestione, di programmazione  democratica. La democrazia politica,  che naturalmente è perseguibile ed  attuabile in forme istituzionali diverse,  è per noi un valore universale. La lotta di emancipazione non solo non può essere in contraddizione con le garanzie democratiche, ma serve per arricchire la democrazia politica e la libertà di ciascuno.  3 È DA QUESTA angolazione, dal punto di vista cioè, di una forza decisa a lottare per aprire strade nuove e dare nuove prospettive a un movimento reale di forze e di idee capace  di trasformare il mondo in senso socialista, che noi consideriamo - come  dicemmo nel dicembre e nel gennaio  scorsi - esaurita la spinta propulsiva  di una esperienza storica del socialismo, quella contrassegnata dal modello politico, statale e ideologico realizzato in URSS. Ciò non significa affatto negare od oscurare il valore dirompente  della Rivoluzione d'Ottobre,  il passo avanti che essa ha segnavo  per l'umanità intera, l'impulso che essa ha dato ad idee e movimenti che continuano ad operare nel profondo. Né significa ignorare la complessa esperienza,  le conquiste e le novità presenti  nei paesi dell'Europa dell'Est. Il mondo è andato avanti, si è trasformato,  grazie anche a quella vicenda storica. Ma l'umanità ha ora di fronte a sé problemi giganteschi, inediti - perfino di sopravvivenza - che è possibile  affrontare con successo solo se si parte dal fatto che nuovi sono i bisogni  e le spinte dei popoli che si manifestano,  sia pure in vario modo, non solo nei paesi dell'occidente capitalistico e in quelli del Terzo mondo, ma anche nei paesi di tipo socialista.  La vera risposta a questi problemi, la più positiva e la più avanzata non sta quindi nel chiudere gli occhi di fronte alla realtà e alle sue tragedie, e nemmeno nel pronunciare abiure antistoriche.  Sta nel guardare avanti e fare la propria parte fino in fondo.  È in questo orizzonte che si colloca  la nostra riflessione critica sugli Stati e sulle società del cosiddetto socialismo  reale. Essi non sono tutti uguali, il che rende vano formulare definizioni  astratte (tanto più in una situazione  nella quale esperienze di tipo socialista  si vanno diffondendo in varie parti del globo, nelle condizioni più diverse  e nei modi più imprevisti). Al loro interno si scontrano spinte riformatrici  con forti resistenze conservatrici.  Nel complesso, però, emerge il fatto che un modello politico-ideologico  e una concezione del potere autoritari  e irrigiditi - in certi casi perfino imposti dall'esterno - non solo colpiscono  la democrazia e comprimono bisogni sociali e ideali, ma finiscono con l'ostacolare lo sviluppo produttivo.  Di crisi quindi si tratta, non di semplici ritardi. Si è creato, cioè, un nodo di contraddizioni che - come i fatti dimostrano - o viene sciolto imboccando  la strada di riforme serie, profonde, del sistema, oppure si determinano  processi degenerativi e rotture  traumatiche, perfino tragiche.  È da molto tempo che i comunisti italiani hanno scelto la strada di guardare  queste realtà senza schemi ideologici  e autocensure, partendo dai fatti  e compiendo uno sforzo di analisi obiettiva che, naturalmente, può sempre  essere discussa, aggiornata, corretta.  Ciò corrisponde ad un dovere essenziale dinanzi alla classe operaia e al popolo. Ed è anche l'unico modo per tentare di portare un contributo positivo, per spingere ad affrontare problemi che, se lasciati marcire, possono  portare a crisi esplosive nel cuore  dell'Europa.  Tutta la vicenda della Polonia conferma  la validità dei giudizi e delle analisi  contenuti nella risoluzione della  Direzione dei PCI del dicembre 1981 e  del Comitato Centrale del gennaio  1982. Era giusto affermare che la scelta  dello stato d'assedio non solo colpiva  principi essenziali e costitutivi della  concezione socialista e comunista,  ma non poteva risolvere la sostanza  della crisi. Anzi, la aggravava, rischiando  di creare una situazione senza  via d'uscita. I fatti confermano che  la strada da battere è quella di una  intesa nazionale la quale parta dal riconoscimento  dei diritti dei lavoratori  e della pluralità delle forze che rappresentano  la società polacca.  4 SIAMO consapevoli dell'asprezza  della lotta che si svolge a livello  mondiale, degli interessi in gioco, delle forze politiche, economiche  e di classe che sono in campo. Il dato, oggi rilevante; è la tendenza degli  attuali circoli dirigenti americani ad affermare la loro supremazia con ogni mezzo: dalla corsa al riarmo alle pressioni economiche e finanziarie, dagli interventi contro le forze democratiche,  specie in America Latina, all'incoraggiamento  di aggressioni militari,  nel Medio Oriente, nell'Africa  del Sud e altrove. Ma bisogna anche chiedersi perché l'URSS è venuta in parte perdendo quella grande capacità  di influenza sugli orientamenti dell'opinione  pubblica mondiale, compresa  quella dell'occidente, che aveva saputo esercitare anche quando era economicamente  e militarmente più debole: come negli anni successivi alla Rivoluzione d'Ottobre, come durante la guerra mondiale, come nel periodo delle grandi iniziative per la pace e la distensione elle seguirono il XX Congresso.  Pesa, indubbiamente, l'aver compiuto  atti come l'occupazione militare della Cecoslovacchia e dell’Afganistan  che non solo hanno violato principi  essenziali d'indipendenza ma non hanno aiutato la lotta dei popoli contro  l'imperialismo, e hanno contribuito  ad ostacolare il processo di distensione.  In un mondo in cui conta ancora moltissimo l'equilibrio bipolare, l'URSS svolge un ruolo di contrappeso  di fronte alle spinte aggressive e imperialistiche degli Stati Uniti. C'è però da sottolineare che questa funzione  tende a venire meno se si finisce con l'opporre alla politica di supremazia  degli USA atti di una politica di potenza che si pongono sul terreno di una lotta volta a consolidare ed estendere,  anche con le armi, le zone di influenza,  in aperta violazione o pregiudizio  della sovranità e indipendenza di Stati e popoli. Il dovere di salvaguardare  l'indipendenza e la sovranità di ciascuna nazione e di ciascuno Stato riguarda ogni parte del mondo, e l'attacco  a questo principio è ovunque non solo condannevole, ma tale da pregiudicare la distensione. Alla lunga  e anche perdente. I fatti dimostrano  che, sottovalutando o peggio ancora  comprimendo, peculiarità e interessi  nazionali diversi si acuiscono le contraddizioni anche tra paesi di tipo socialista, al punto che abbiamo dovuto  assistere a episodi di guerra tra di essi.  La vicenda dei rapporti tra URSS e Cina è esemplare. Finché tra queste due immense realtà è prevalsa la logica  di potenza e la rigida scelta di campo  (o con me o contro di me) il danno per la distensione, per il socialismo, per lo sviluppo del movimento dei non allineati è stato enorme. Altra era la via da seguire: quella da noi affermata (anche quando abbiamo apertamente dissentito dalla politica cinese) del riconoscimento  della parità, dell'autonomia,  dell'Indipendenza, del rispetto reciproco, della comprensione delle  ragioni e degli interessi rispettivi. Oggi  le relazioni tra URSS e Cina sembra che, finalmente, migliorino. Ciò sarebbe  molto positivo. Ma ciò dimostra  anche quanto era giusto non accogliere  gli inviti alle scomuniche, e quanto  sia necessario salvaguardare sempre  la nostra autonomia di giudizio e di  condotta.  Improponibile è per il PCI ogni ritorno  a vecchie <<scelte di campo». Ma  questo non significa affatto estraniarsi  dagli scontri reali sul piano internazionale  nei quali siamo intervenuti e interveniamo sulla base della nostra  caratterizzazione di forza che si oppone  all'imperialismo e che lotta per la  pace, la libertà e l'indipendenza dei  popoli. Per combattere le nuove forme  di imperialismo (penetrazione e affermazione  in posizioni di comando di  grandi imprese multinazionali, sfruttamento  delle risorse dei paesi del  Terzo mondo e impostazione di modelli  di sviluppo subalterno, rapporti  di «scambio ineguale>>, manovra dei  flussi finanziari e monopolio delle  nuove tecnologie a scopo di dominio,  ecc.) occorre un vasto e molteplice  movimento che per i suoi contenuti e  le forze che lo compongono (non allineati,  forze democratiche europee, e  anche americane, ecc.) non può identificarsi  in una scelta di campo e tanto  meno in una delega alla politica di  Stato dell'URSS.  5 I COMUNISTI italiani perseguono  un nuovo e più ampio internazionalismo  e rifiutano ogni logica di subalternità, di isolamento e di rotture. Tutta la loro azione nel mondo è guidata da questo criterio. Il PCI, che ha respinto da gran tempo il metodo dei vincoli e delle scomuniche ideologiche, ha cercato sempre di fare fronte ai propri doveri di solidarietà verso chiunque lotti per la libertà. Oggi  siamo chiamati a sviluppare il nostro  sostegno alle lotte dì tutti i popoli e movimenti di liberazione che nel mondo si battono per l'autodeterminazione,  l'indipendenza nazionale, l'emancipazione  e il progresso sociale. E al tempo stesso ci battiamo per i diritti  delle minoranze, contro ogni forma di razzismo, ogni strumentalizzazione di diversità sociali, religiose, filosofiche  per dividere i popoli e i lavoratori.  Il PCI ha arricchito in questi anni i suoi contatti internazionali, ribadendo  sempre la propria autonomia di azione  e di giudizio in uno spirito di ricerca e di rifiuto netto di ogni ingerenza.  Fedeli a questi principi abbiamo  sviluppato e intendiamo sempre di più sviluppare, senza vincoli ideologici  o di disciplina, relazioni costruttive con partiti comunisti, socialisti, socialdemocratici,  con forze cattoliche, cristiane e di altre ispirazioni ideali, con i movimenti di emancipazione nazionale,  con tutte le correnti che nel mondo affermano aspirazioni di pace, di progresso, di democrazia, di socialismo.  Ma il compito che ci impegna più direttamente, nell'interesse delle classi  lavoratrici e del destino del nostro continente, è la ricomposizione del movimento operaio dell'Europa occidentale.  Questo non è un obiettivo facile,  a portata di mano. Eppure la prospettiva  di un processo di ricomposizione  del movimento operaio dell'Europa  occidentale si è in questi ultimi anni riaperta: non nel senso che si profili la possibilità concreta di fusioni  organizzative tra partiti socialisti e comunisti, ma nel senso che una ricerca  rinnovatrice è andata avanti in seno alle diverse componenti della sinistra  europea, determinando convergenze  e divergenze non riconducibili agli schemi del passato. Le differenze di punti di vista e di posizioni non seguono  più i vecchi confini, attraversano  ambedue gli schieramenti, possono risolversi in una dialettica unitaria e in una nuova crescita complessiva del  movimento operaio e della sinistra europea.  Muovendosi in questa direzione il movimento operaio europeo potrà anche  influire positivamente su tutti gli sviluppi della situazione internazionale,  ivi compresa la crisi dei paesi dell'Est europeo e del movimento dei non allineati. E questo è anche un modo  concreto per favorire un'inversione di tendenza nel rapporti tra le due superpotenze  e più in generale nel rapporti  tra Est e Ovest.  6 BANCO di prova effettivo dell'internazionalismo  è la lotta per la pace e per un nuovo ordine economico mondiale. Ma questo obiettivo  non basta proclamarlo. Bisogna  riuscire a mobilitare e a far convergere  popoli e correnti ideali diversi, molteplici strati sociali, la gioventù soprattutto.  Perciò l'azione per la pace non può essere considerata monopolio di nessun  partito o classe sociale, di nessuno Stato o blocco di Stati, di nessuno schieramento internazionale: il che implica l'esigenza di sostenere e difendere  la piena autonomia dei movimenti  per la pace rispetto ad ogni tentativo  egemonico, il riconoscimento del valore degli sforzi e delle iniziative di quegli Stati e di quelle organizzazioni  e istituzioni, quale che sia il loro orientamento, che possono dare un loro  contributo alla difesa e all'affermazione  della pace. Solo così si può creare:  una potente corrente di opinione internazionale capace di condizionare la politica degli Stati e dei governi.  I comunisti italiani, che lottano per  la pace con tutte le proprie energie, con il contributo delle loro Idee e iniziative,  intendono promuovere i contatti  più larghi con tutte le forze impegnate  per la pace e il disarmo, non soltanto in Italia, ma anche su scala europea e internazionale. Essi portano  in questo movimento la loro profonda  convinzione che la lotta per la pace si integra con quella per dare vita a un nuovo ordine economico e politico  internazionale.  Immensi drammi umani - carestie,  denutrizione, morte per fame di milioni di persone, estinzione di interi gruppi etnici - sono il prezzo mostruoso  della incapacità delle forze dominanti di costruire tra i popoli rapporti più equi, di usare delle risorse  straordinarie offerte dalle conquiste  scientifiche e tecniche per un comune  progresso dell'umanità. Questa incapacità non pesa solo sui popoli del Terzo mondo, il mancato sviluppo si  ritorce ormai contro gli stessi paesi economicamente  più avanzati ed esaspera  tutti i rapporti internazionali. Nessuna prospettiva di trasformazione  delle società occidentali, nessun progresso del mondo del lavoro e della causa della libertà può avere fondamento  senza una rottura del meccanismi  di sfruttamento dei popoli oppressi  e di saccheggio delle risorse di interi continenti.  L'avanzata delle classi lavoratrici dell'Occidente e la stessa salvaguardia  della funzione civile dell'Europa fa ormai tutt'uno con la soluzione del grande dramma del sottosviluppo e dell'avvento di un nuovo ordine mondiale.  VII - RINNOVAMENTO E SVILUPPO  DEL PARTITO  1 FAR FRONTE alla situazione  attuale, costruire l'alternativa  chiede al comunisti un nuovo sforzo di rinnovamento del partito e del suo modo di concepire la politica e la organizzazione. C'è l'esigenza di un salto di qualità sia per conquistare una più alta capacità programmatica e di governo sia per realizzare una maggiore apertura alla società.  Esiste, nei paesi dell'Occidente, una crisi dei partiti, nel quadro della più generale e complessa crisi delle società  e degli Stati. Questo fenomeno si manifesta anche in Italia. Le tendenze a trasformare i partiti in macchine elettorali  o di potere hanno già dimostrato  i loro esiti non positivi per la vitalità della democrazia in molti paesi.  Quei partiti che in Italia hanno concepito il loro ruolo essenzialmente come occupazione del potere, hanno pagato il prezzo di una perdita di capacità  propositiva e di reali rapporti democratici con la propria base, accrescendo  la sfiducia nei confronti dei partiti e delle istituzioni. Occorre reagire  riaffermando il carattere e la funzione  che i partiti debbono avere nel nostro sistema democratico e che la Costituzione stessa ha sancito: di strumenti di organizzazione della democrazia  e della partecipazione dei cittadini alla definizione degli indirizzi  della politica nazionale, di tramiti permanenti e attivi tra la società e le istituzioni.  Il PCI, per la sua storia, per le sue forme organizzative, per le sue radici di classe, per la sua capacità di elaborazione  e di proposta ha saputo mantenere,  e intende riaffermare, la propria  caratteristica di partito che organizza  la partecipazione delle masse alla  politica per trasformare la società e lo Stato nella direzione del socialismo, che sollecita la crescita di una più ampia  consapevolezza critica, che promuove  la formazione di nuove forze per la direzione del Paese. Dinanzi al partito, però, stanno in parte irrisolti i problemi culturali e politici proposti dalle modificazioni dei metodi e degli assetti produttivi, dalla articolazione più complessa della società e delle istituzioni,  dalla irruzione dei mezzi di comunicazione di massa, dalle caratteristiche  assunte dai consumi, dalle trasformazioni nella cultura diffusa e nel costume, dall'insorgere di nuovi bisogni e di nuove povertà. Anche il riproporsi degli antichi mali si presenta  nella realtà e nelle coscienze in forme diverse dal passato. Tutto ciò modifica il modo di sentire la politica e gli stessi terreni su cui la politica deve misurarsi.  Uno dei maggiori contributi dei comunisti  alla democrazia italiana è stato la costruzione di un partito di massa, radicato nella società, ovunque  impegnato nell'affrontare e nel tentare di portare a soluzione i problemi  anche più minuti per risalire, di qui, alle questioni generali del paese. La concezione del <<partito nuovo» di Togliatti ha sottratto il partito, e i settori  del movimento operaio che ad esso  guardavano, ai rischi dell'ideologismo  e del propagandismo, per farne elemento attivo e creativo di una politicità  concreta, quotidiana, tanto più aderente alla realtà quanto più nutrita  di grandi idealità e di progetti riformatori.  Per la difesa e lo sviluppo oggi dei partito di massa occorre tenere conto delle profonde modificazioni avvenute  nella struttura sociale e nel modo d'essere delle classi.  Un mutamento sostanziale è avvenuto  anche nel modo in cui il partito politico viene sempre di più concepito: i partiti noi sono più considerati, anche  quando se ne riconosce la funzione  essenziale, come i soggetti esclusivi della politica. L'articolazione della società  e la sua stessa scomposizione e frammentazione non solo generano una molteplicità di domande politiche,  ma danno vita - nel positivo e nel negativo - a una molteplicità di luoghi e di soggetti della politica.  I comunisti italiani hanno da tempo  superato l'idea che il partito debba essere l'elemento ordinatore supremo delle scelte di ciascuno e di tutti, così come poteva apparire nei tempi in cui si dovevano difendere contro la tirannide  le ragioni elementari dell'umanità.  Quanto maggiore è stato il cammino  compiuto, quanto più si è affermata  e si vuole affermare una funzione di governo, e quanto più la società si è sviluppata, tanto più il partito deve,  fornire la prova concreta e continua della sua validità nell'ambito che ad  esso è proprio: da un lato con la precisione  delle proposte di soluzione dei  problemi e di governo del Paese e dall'altro  con la capacità di chiamare alla  lotta e all'impegno innovatore e trasformatore  le masse lavoratrici e popolari,  evitando anche in tal modo lo  scadimento della politica alle forme del deteriore praticismo. Occorre partire  da questa premessa per riaffermare  la dimensione di massa del partito.  Anche se la forza organizzata del partito è imponente e solida (il decennio  si conclude con un consistente saldo  attivo: 1.521.637 iscritti nel 1971; 1.714.052 nel 1981), dal 1976 in poi (iscritti  '76: 1.814.317) si è manifestato un arresto della tendenza espansiva, e una contrazione, nel mentre permanevano  ed anche sl aggravavano debolezze  e difficoltà di molte organizzazioni,  in particolare nel Mezzogiorno.  Hanno pesato, naturalmente, motivi  in prevalenza di ordine politico, derivanti da cause oggettive e soggettive:  le vicende del paesi di tipo socialista,  gli effetti della crisi economica, l'insuccesso della politica di solidarietà,  la resistenza del sistema di potere de, specie nel Mezzogiorno. Ma hanno pesato molto anche sottovalutazioni del valore del partito e della politica di massa, resistenze a ricercare un più ampio e aperto rapporto con la società,  a rinnovare i modi e le forme della politica, in particolare per ciò che riguarda  le grandi masse giovanili.  Una concezione riduttiva della politica  è deleteria per ogni partito e per la vita della democrazia, ma sarebbe particolarmente dannosa per uri partito  come il nostro, i quale si propone come forza di cambiamento, di rinnovamento,  di trasformazione. Bisogna sapersi occupare del problemi della vita quotidiana delle masse: il lavoro, il salario, l'inflazione, la casa, l'assistenza,  la pensione. Ma bisogna insieme  occuparsi di problemi quali la difesa  della natura e dell'ambiente; della  qualità della vita, della cultura; della  dignità e dei diritti della donna; della  condizione dell'infanzia, degli anziani;  delle piaghe della droga e della criminalità; delle forme nuove di emarginazione  e di esclusione. Ognuno di questi temi implica per i comunisti, oltre all'impegno nelle istituzioni democratiche,  l'organizzazione e la partecipazione  a movimenti e iniziative politiche di massa.  Il collegamento di massa comporta anche una più alta capacità delle organizzazioni  e dei militanti comunisti di intervenire e di incidere nella rete di apparati, di strutture pubbliche e sociali in cui si esprimono e pesano oggi le competenze specifiche, e si gestiscono  e si attuano in concreto tante decisioni pubbliche. Senza questa capacità  di collegamento con queste sedi  nuove, di elaborazione e di decisione  - politica, culturale e amministrativa  - non si realizzerà il rapporto con  tanti bisogni di massa. Ciò significa  che le nostre organizzazioni devono  intensificare la lotta per una profonda  democratizzazione di importanti apparati  pubblici e sociali, e cercare di  lavorare per progetti in cui trovino  sbocco una molteplicità di obiettivi, di  forze, di competenze.  Per noi la politica non può che essere intesa come impegno, partecipazione,  intervento, controllo da parte delle  grandi masse popolari. Questo è il  <<partito di massa» di cui i comunisti  parlano: forza di consapevolezza, non  di dominio, strumento per un'azione  liberatrice, non per l'ottenimento di  un meschino vantaggio di parte. L'accento stesso posto dai comunisti  sulla idea della lotta democratica  di massa si riferisce non solo ad una  dura necessità pratica (all'unico strumento  - cioè - che può essere usato  in momenti acuti degli antagonismi  sociali e politici), ma ad un bisogno di intervento e di partecipazione. La lotta  di massa non è certamente l'unica forma di partecipazione politica: ma è attraverso di essa che milioni di uomini  hanno preso consapevolezza di sé stessi e del loro essere sociale.  Per suscitare la partecipazione politica,  quale che sia la sua espressione, occorre comunque far leva sulla continuità  del collegamento con i lavoratori  e con l'insieme del popolo. L'adesione  stessa al partito è in relazione non solo ad una proposta politica generale  ma anche e soprattutto alla capacità  di farsi suscitatori di iniziative attorno alle questioni diverse che nascono  da ciascuna concreta realtà. Si entra infatti nel partito non soltanto muovendo da alcune grandi motivazioni  generali, ma da richieste di intervento  su specifici problemi, da diverse  esperienze, da bisogni e interessi che chiedono di esprimersi.  Il PCI ha continuato ad avere nella classe operaia il nerbo della propria forza (oltre il 40% degli iscritti). Questa  caratterizzazione di classe deve essere  fermamente salvaguardata, e irrobustita;  ma nello stesso tempo è necessario  ricercare più vaste adesioni tra i lavoratori della città e delle campagne,  tra le donne, tra i lavoratori intellettuali, tra i ceti medi laboriosi. Questione decisiva per l'avvenire stesso  del partito è la conquista ideale e politica di grandi masse giovanili. Questo è compito dell'intero partito, e bisogna rendersene conto senza ulteriori  incomprensioni e chiusure.  Occorre porsi concretamente anche l'obiettivo di rafforzare, e in taluni casi  di ricostruire, la FGCI. Lo sforzo di rinnovamento intrapreso, la definizione  di nuovi obiettivi di lotta, i risultati  positivi ottenuti in alcune zone e in una serie di iniziative di massa per la pace, contro la mafia e la camorra e la droga, per il lavoro e il rinnovamento  della scuola dimostrano che è possibile  affermare una grande organizzazione  dei giovani comunisti.  2 IL SUPERAMENTO radicale di ogni visione integralistica ed esclusivistica  del partito, l'affermazione  piena dell'idea del partito come  <<parte» della società e dello Stato e  della sua laicità configurano ed esigono  un rapporto aperto e dialettico con il complesso e differenziato tessuto di organizzazioni, di associazioni, di espressioni  le più diverse della società. Noi abbiano contribuito fortemente alla formazione di questo tessuto, a dare autonomia e potere alle organizzazioni  del movimento operaio (sindacati,  cooperative ecc.); a far crescere e ad articolare l'associazionismo democratico.  Siamo riusciti a realizzare, in particolare nel corso degli anni settanta,  un rapporto fecondo, attraverso  un dibattito e un confronto di idee, con i movimenti di emancipazione e liberazione della donna, traendone un forte arricchimento della nostra elaborazione  ideale e politica. Questo impegno  deve consolidarsi e svilupparsi come aspetto fondamentale di una prospettiva di trasformazione.  Sempre di più dobbiamo avvertire che problemi nuovi e complessi nascono  dalla molteplicità dei movimenti  e delle aggregazioni tra i cittadini  e dai caratteri nuovi che sono venuti  assumendo. In questi anni, oltre che una caduta di posizioni estremistiche  di attacco alla democrazia e al movimento operaio, si è verificata anche  una crisi di alcuni dei grandi movimenti  di segno positivo che si erano venuti sviluppando nel corso degli anni  '70. E tuttavia sono anche venuti emergendo movimenti nuovi. Innanzitutto  quello per la pace, che ha oggi caratteristiche assai diverse dal passato;  ma anche movimenti che, pur avendo talora caratteristiche di episodicità  e di parzialità, propongono spesso in modo non tradizionale esigenze  di rinnovamento, bisogni nuovi di cultura, di rapporti diversi tra le persone, di superamento di ingiustizie e discriminazioni, di nuovo equilibrio tra uomo e natura.  Noi rinosciamo pienamente e vogliamo  contribuire a difendere l'autonomia  di movimenti e aggregazioni di massa, anche temporanee: i comunisti  sono stati e sono contrari a una idea di partito, formato essenzialmente  da una struttura dirigente che possede  e incorpora le associazioni o i movimenti detti di <<area», anziché tendere ad una propria autonoma organizzazione.  Siamo, di conseguenza,  contro ogni forma di partiticità delle organizzazioni e associazioni autonome  di massa. Pensiamo, al contrario, ad un reciproco costante scambio dialettico,  in cui ciascuno - partiti, movimenti,  organizzazioni di massa - agendo  secondo la propria specifica  funzione, può ricevere e può dare. Ciò significa che il partito e i singoli comunisti  possono e debbono proporsi di contribuire, in modo anche più intenso  di quanto non sia accaduto negli ultimi anni, a rafforzare associazioni e movimenti che esistono e a suscitarne  dei nuovi. Ma, al tempo stesso, il Partito deve essere capace di intendere  e di misurarsi, in uno schietto CONfronto  di idee e nell'esperienza, con le tensioni e le esigenze che un movimento  o un'associazione esprimono, arricchendo così la propria politica e la propria cultura.  La validità di questo indirizzo per ciò che riguarda in generale il rapporto  tra partito, associazioni e movimenti,  non può tuttavia far mettere in ombra i problemi nuovi e complessi che da esso sono scaturiti e in particolare  quello del rapporto tra il partito e i compagni che lavorano nel sindacato,  nelle altre organizzazioni di massa e nel diversi movimenti. Il partito non è tutto: ma ciò non significa affatto configurare un processo di estraniazione  o di separazione, una sorta di spartizione di campi. Non si può certo pensare, ad esempio, ad un sindacato indifferente rispetto alla politica economica  così come non si può pensare ad un partito operaio indifferente rispetto  ai problemi del salario e della condizione del lavoratori. Lo sviluppo, la pluralità, l'autonomia, la democraticità  delle organizzazioni e dei movimenti  e la presenza attiva in essi dei comunisti, danno rilievo nuovo alla funzione propria del partito, che è quella di far emergere e di avvalorare in ogni battaglia sociale, civile, culturale  l'idea e l'esigenza di un programma  generale di trasformazione, capace  di tenere conto di necessità e di bisogni  che si manifestano autonomamente  nei diversi campi della società. Ma questo è un problema assai difficile,  non un dato: e chiede che si discutano  anche i modi e le forme organizzative  perché l'autonomia reciproca e il rispetto della distinzione e diversità dei ruoli, non sbocchi nella reciproca indifferenza o nella contrapposizione.  La questione da porre, allora, è che la presenza e l'impegno dei comunisti in diverse organizzazioni e associazioni,  in tutte le sedi e i movimenti in cui si fa politica, azione sociale e culturale,  possa effettivamente arricchire la sensibilità dell'insieme del partito e concorrere a definire il progetto politico  comune a tutti i comunisti. Questo  progetto non è fissato una volta  per sempre e non può essere calato  dall'alto: esso stesso deve nascere, verificarsi,  aggiornarsi in rapporto alla  realtà e alla multiforme esperienza  sociale e culturale che coinvolge anche  i comunisti. E' compito del partito  perseguire con maggiore vigore ed insistenza  il confronto delle esperienze,  la definizione degli indirizzi politici,  su cui raccogliere unitariamente il  complesso delle forze comuniste e far  vivere ed agire il partito come un organismo  politico unitario.  3 L'APERTURA alla società deve anche significare pieno riconoscimento,  valorizzazione, promozione  delle competenze.  Noi partiamo dall'idea che solo una grande forza rinnovatrice e trasformatrice  può rivolgersi alle scienze e alle tecniche in modo pienamente aperto  e disponibile poiché essa non ha da imporre un uso irragionevole o strumentale del sapere ai fini della perpetuazione del privilegio, della sottomissione  dell'uno all'altro, del dominio.  La piena laicità del partito oltre a significare che in esso possono militare  a pieno titolo e assumere funzioni dirigenti donne e uomini di diversa tradizione ideale, marxisti e non marxisti,  credenti e non credenti, vuol dire che i comunisti vedono come punto di riferimento determinante la libera ricerca  delle scienze della natura, dell'uomo  e della società.  Naturalmente ciò contrasta con ogni  posizione di indifferenza, o di vuoto  ideale: l'idea medesima di laicità viene da un determinato sforzo di pensiero ed implica quel valori che sono  elementi costitutivi del programma  e della prospettiva politica del partito  e la coscienza critica dello sviluppo  storico e del nostro patrimonio di  idee così com'è stato precisato nel XV Congresso. Vogliamo essere e siamo un partito programmatico, senza discipline  di carattere ideologico: ma il  programma dei comunisti si costituisce  secondo il metodo laico - che è  lezione viva del marxismo - dell'analisi  critica, storica, scientifica della  realtà, e al tempo stesso, secondo i criteri  di valore derivati dalla tradizione del movimento operaio di ispirazione marxista e da quel complesso di posizioni  che caratterizzano la politica dei comunisti italiani. L'accentuazione della caratterizzazione programmatica  del partito, sollecita, dunque, la libertà  della ricerca, del confronto culturale,  il più ampio contributo di idee, di conoscenze, di elaborazioni, e, richiede,  contemporaneamente anche il più alto grado di corresponsabilità, di solidarietà, di impegno unitario sull'orientamento  ideale e politico di fondo  del partito.  Proprio perciò occorre, al di là delle sedi pubbliche che noi auspichiamo per istituire un rapporto nuovo e fecondo  tra scienza e politica, la ricerca anche per ciò che riguarda il partito di forme nuove di collegamento tra dirigenti  politici e specialisti, tra partito e ricerca.  Novità significativa può essere il ricorso  a sedi e strumenti che consentano  una possibilità di proposta e una assunzione di responsabilità delle molteplici forze che sono portatrici di idee e conoscenze specialistiche, e che - anche se esterne al partito - considerano  il PCI come il più adatto, per gli interessi, le idee e il programma di cui è espressione, a una piena utilizzazione  delle loro capacità e delle loro esperienze. Particolare rilievo assume,  in questa direzione, lo sforzo in atto per dare un carattere più ampio e aperto ai centri di ricerca promossi dal PCI.  Vi è anche da riflettere sull'esperienza  compiuta presso il centro del partito, che ha visto svilupparsi una molteplicità di sedi di ricerca e di confronto  (Consulte, commissioni del CC, riunioni di dirigenti periferici, ecc.) senza per altro riuscire sempre ad assicurare  un lavoro unitario e convergente  di dirigenti politici e specialisti, e una loro comune responsabilizzazione.  Si tratta quindi, al tempo stesso, di superare una molteplicità di sedi, talora  ripetitive, e di costruire strumenti  realmente unitari e incisivi, precisandone  le funzioni e i poteri di elaborazione  e di proposta. In questo ambito  occorre valutare anche possibili innovazioni  per ciò che riguarda la composizione,  i poteri e i compiti delle Commissioni del CC.  4 LO SVILUPPO della democrazia  nel partito è una esigenza preminente.  Nessun partito conosce un maggiore coinvolgimento dell'insieme  delle sue forme nell'iniziativa e nel lavoro politico. Di una più intensa, aperta democrazia abbiamo tuttavia bisogno per l'espansione della forza organizzativa, per la conoscenza della realtà e la definizione delle proposte politiche e programmatiche, per l'efficacia  della iniziativa e della lotta, per l'unità politica del partito. Questo sviluppo  democratico deve riguardare le strutture organizzative; gli organismi dirigenti, la loro formazione e funzionamento;  le forme della comunicazione  interna; il processo di definizione delle proposte e delle decisioni; il rapporto  tra scelte e iniziative politiche.  Il problema di maggior rilievo è quello dei termini nuovi in cui si pone  il rapporto tra democrazia e unità. Il metodo del centralismo democratico, che il PCI ha sviluppato in modo originale  nel corso della sua storia, ha avuto espressioni diverse e innovazioni  costanti in rapporto alle concrete situazioni storico-politiche e al ruolo del partito. Il metodo democratico interno  dei comunisti ha portato a positivi  risultati anche perché ha saputo continuamente evolversi: è oggi il momento  di nuovi e incisivi passi in avanti.  È chiaro che l'unità è e resta un valore  essenziale per il nostro partito; una esigenza ed una garanzia più che  mai attuale, per la forza e per l'autonomia  politica del partito, per il consenso  che è necessario all'affermazione  di una alternativa democratica nel governo del Paese.  Ma l'unità che vale e che importa è quella che si costruisce e si afferma  nel più ampio processo democratico. Sono punti fermi nella vita del partito e per il congresso, la libertà della discussione  e del confronto tra idee e posizioni diverse, il diritto di manifestare  il dissenso, la formalizzazione delle decisioni, anche attraverso il voto.  L'essenziale sotto questo profilo è la chiarezza dei termini politici del confronto e della lotta, ed il rifiuto quindi degli strumentalismi e dei personalismi,  delle impostazioni pregiudiziali,  delle aggregazioni di gruppo, delle pratiche frazionistiche, pratiche  che in vario modo si dice di voler superare anche in altri partiti, avvertiti dalla esperienza.  Vanno poste in atto forme e norme nuove per dare il massimo possibile di trasparenza al processo di formazione delle scelte politiche e delle decisioni. L'esigenza e quella di un coinvolgimento  più ampio e di un maggior peso politico del militanti (e ciò ripropone il ruolo fondamentale della sezione) e del gruppi dirigenti nell'accezione più larga. Va resa più efficace la informazione  e la comunicazione interna, la circolazione in duplice senso delle idee,  delle esperienze, delle proposte e delle diverse possibili scelte, realizzando  pienamente le indicazioni del Comitato Centrale del gennaio 1981.  In tal senso va anche più largamente  realizzata la pratica delle consultazioni  e vanno sperimentate forme nuove e più organiche di rapporto tra gli organismi dirigenti centrali e i dirigenti  delle organizzazioni periferiche:  per esempio rendendo più sistematiche  le riunioni dei segretari federali  e regionali e conferendo in particolare  a queste ultime un carattere di periodicità e continuità. Nelle federazioni  si debbono ampiamente utilizzare  le assemblee dei segretari di sezione,  cui sottoporre temi di particolare rilievo prima delle deliberazioni degli organismi dirigenti federali.  Debbono rimanere ben fermi i compiti  e i poteri degli organi dirigenti, eletti dai congressi (Comitato Centrale,  Comitati Regionali, Federali, e di sezione) evitando pratiche di accentramento  negli organismi esecutivi. E' indispensabile per la democrazia di partito e la limpidezza del suo operare che agli organi eletti dai congressi competano la sintesi politica e le scelte  definitive; e che in essi si affrontino e si risolvano le questioni controverse e le diversità di posizioni che si possono  manifestare nei corrispondenti organismi  esecutivi.  Particolare rilievo per la funzione di governo, per la democrazia e l'unità dei partito ha il rapporto tra gli organismi  dirigenti e i gruppi comunisti nelle istituzioni democratiche. E' ben chiaro che gli eletti comunisti sono parte integrante ed essenziale delle forze dirigenti del partito. Ad essi spettano, nel quadro generale degli indirizzi politici del partito, compiti e responsabilità specifiche di elaborazione  e di direzione, per ciò che riguarda  l'insieme dei problemi e delle scelte delle singole istituzioni. Ciò non può essere inteso nel senso di una delega o di un puro sostegno da parte del partito,  al quale si richiede una capacità di iniziative e di rapporto con la gente anche sulle questioni che riguardano l'amministrazione della cosa pubblica.  Il partito può contare su una grande  molteplicità e ricchezza di forze dirigenti,  in ogni campo dell'attività sociale,  politica, istituzionale: esse vanno  valorizzate e impegnate nella loro interezza, compiendo uno sforzo per una loro maggiore qualificazione, estensione  e mobilità.  È fuori dubbio la necessità di un solido  tessuto di dirigenti a tempo pieno, essenziale in un partito che ha compiti  rilevanti di governo e intende svolgere  una attività di massa permanente.  Per essi occorre stimolare e rendere maggiormente possibile la preparazione  e l'aggiornamento culturale, la molteplicità delle esperienze di lavoro, la rotazione negli incarichi. Ma occorre  anche far leva più ampiamente sulle  competenze professionali, e sulla  funzione dirigente reale di tanti comunisti  impegnati volontariamente nel lavoro politico, nelle istituzioni,  nelle organizzazioni e nel movimenti di massa. Si tratta di organizzare il lavoro degli organismi dirigenti in modo che possano avere spazio maggiore  compagni che pur continuando la loro attività nelle fabbriche, nella vita produttiva e nelle professioni, hanno capacità e svolgono funzioni di  dirigenti politici, e in modo da far ricorso  più sistematico a forme di partecipazione  e di corresponsabilizzazione  di un più ampio numero di quadri.  La formazione e la selezione del gruppi dirigenti e degli eletti comunisti  ai vari livelli istituzionali deve comunque  essere oggetto di una cura  costante, sotto il profilo culturale e politico, poiché è più arduo che per il passato rispondere positivamente ai compiti impegnativi che stanno di fronte al partito; tra gli strumenti essenziali  a questo fine possono essere  scuole di partito più altamente qualificate,  e iniziative formative a tutti i livelli della nostra organizzazione.  Ad una profonda esigenza democratica  ha cercato di rispondere la politica  organizzativa di regionalizzazione  e di decentramento indicata dal CC e confermata dal congressi regionali.  Questo orientamento deve essere confermato e sostenuto. Ma il sistema attuale degli organismi di partito (Comitato  Centrale, Comitati regionali, federazioni, zone, sezioni) presenta problemi di funzionamento complessivo  e di reciproco rapporto che occorre  affrontare.  Nella fase attuale non appare pensabile  che la soluzione di tali problemi,  l'obiettivo di una maggiore efficienza,  snellezza, sviluppo democratico  possa realizzarsi attraverso la eliminazione  di uno dei livelli organizzativi  oggi operanti. Ciascuno di essi corrisponde infatti non soltanto a una articolazione dello Stato e delle diverse  istituzioni; ma altresì a dati e correlazioni  più complesse di natura economica,  sociale e culturale, oltreché a esigenze proprie dei partito.  Si tratta dunque di perseguire quell'obiettivo  soprattutto attraverso una maggiore capacità di comunicazione e cooperazione fra i diversi organismi,  una più limpida attribuzione di compiti  e funzioni, un ulteriore rinnovamento  dei dei metodi di lavoro e di direzione.  È perciò necessario che le zone, il  cui rafforzamento e consolidamento  deve essere tenacemente e unitariamente  perseguito, si caratterizzino  sempre più come aggregazione fra sezioni,  come strumenti tesi a garantirne  la crescita culturale e politica; come  sedi di elaborazione di proposte e  di politiche comuni sul problemi che  insorgono nel territorio e di direzione  delle iniziative conseguenti. Le federazioni,  alle quali spetta la direzione  politica di tutte le organizzazioni di partito nel loro ambito territoriale, debbono rinnovare e commisurare la stessa formazione del loro organismi dirigenti e i loro metodi di direzione i alla nuova realtà delle zone, alla necessità  del loro potenziamento e sviluppo,  alla piena valorizzazione del loro  contributo di elaborazione e di iniziativa.  Occorre dare un nuovo assetto alle federazione delle grandi aree metropolitane.  I comitati regionali hanno  il compito e la responsabilità della direzione politica nella regione, e delle scelte riguardanti la politica regionale,  e debbono assolverli sulla base di un rapporto più assiduo e articolato con la Direzione del partito e associando  sempre più le federazioni ai momenti di elaborazione e decisione.  Essenziale soprattutto è un impegno  teso a garantire il rilancio delle capacità di iniziativa delle sezioni territoriali  e di fabbrica. La vitalità della sezione è esigenza primaria per un partito che voglia mantenere e sviluppare  le proprie caratteristiche di massa,  realizzando un rapporto positivo con gli iscritti, i simpatizzanti, favorendo  un confronto più costante fra gli eletti e i cittadini, aprendosi alla società. In questo senso va inteso il ruolo centrale della sezione: che tuttavia  non può rimanere una petizione di principio, ma deve significare affermazione  dei poteri e delle responsabilità  di decisione, che sono propri delle assemblee degli iscritti; impegno per aumentare i livelli di informazione, di conoscenza, di capacità politica e culturale  anzitutto dei suoi organismi dirigenti;  utilizzazione di tutte le energie  del compagni secondo le inclinazioni  e le capacità di ciascuno, in modo  che la milizia e l'attivismo possano dispiegarsi pienamente nei diversi campi.  Il rinnovamento, il vigore democratico,  l'unità del partito sono anche un fatto di tensione morale, di costume politico. Non si tratta di rivendicare una superiorità nei confronti di altri. Ma certo è che di fronte ai fenomeni di disgregazione, di scadimento sociale, di isolamento degli individui, presenti nelle odierne società, assumono particolare  valore le qualità che sono state tipiche del militante e del dirigente  comunista: la partecipazione responsabile,  la serietà intellettuale e morale,  lo spirito di sacrificio, la disciplina  razionale, l'intelligenza e il coraggio  delle grandi e innovatrici scelte politiche;  e l'interesse, la cura, la precisione  della organizzazione del lavoro, delle  attività più concrete e modeste, come  l'impegno personale per il proselitismo,  per la diffusione e la sottoscrizione  dell'Unità e il lavoro per garantire  al partito il mezzi finanziari necessari,  nella consapevolezza che l'autofinanziamento  è condizione essenziale dell'autonomia  di classe e politica del  partito.  È sulla base di una visione, politica  e organizzativa aperta e rigorosa che  il PCI può e deve affermarsi sempre  più come grande, moderno partito dei  lavoratori e del popolo, come forza essenziale  del rinnovamento e della trasformazione  democratica e socialista  del nostro Paese.  L'UNITÀ  CAMPAGNA ABBONAMENTI  1983    CONOSCERE E SAPERE DI PIÙ   L'omaggio agli  abbonati (per un  anno o sei mesi  a 7, 6, 5 numeri)  «DARWIN E NOI»  di Giuseppe  Montalenti,  un volume che dà  una visione generale  della vita  e dell'opera del grande  scienziato inglese.  COME ABBONARSI:  rinnovate o sottoscrivete  il vostro abbonamento  versando l'importo sul c.c.p. n. 430207 intestato a l'Unità,  viale Fulvio Testi 75 - 20162 Milano. Oppure tramite assegno, vaglia postale o ancora presso i Comitati provinciali «Amici dell'Unità».",NA,NA
