"text","cmp_code","eu_code"
"Presentazione.  II programma di governo del Pds, che vi presentiamo, è un contributo che intendiamo fornire a tutta la società italiana, e innanzitutto alle forze progressiste che hanno sottoscritto il patto politico-elettorale con il quale, insieme, andiamo al voto di marzo, per sconfiggere una destra aggressiva e inquietante, per voltare pagina e per avviare nel nostro Paese la democrazia dell'alternanza.  È un programma di governo e, quindi, abbiamo limitato l'analisi all'essenziale, e abbiamo cercato di compiere scelte politiche nette - sia di indirizzo generale, sia nei vari campi di intervento - proprie di chi sente la responsabilità di dover guidare il Paese in un passaggio difficile e tormentato.  Altre volte ho parlato della fase che attraversa il Paese come del terzo Risorgimento. Ne sono convinto. Oggi, soprattutto sul piano culturale e morale, più ancora che su quello economico e politico, ci vuole una temperie simile a quella avvenuta con l'unificazione dell'Italia e, dopo, con la Resistenza antifascista e l'approvazione della Costituzione Repubblicana.  L'ispirazione di fondo del nostro programma di governo nasce di qui. Infatti la parola intorno cui ruotano tutti i materiali (le 10 opzioni programmatiche e le 32 schede) è una sola: ricostruire.  Ricostruire lo Stato, prima di tutto. Due sono le fondamenta: l'autogoverno regionale, a forte ispirazione federalista; una più chiara e trasparente solidarietà nazionale, al fine di fermare Ì processi disgregativi e di rafforzare l'unità del Paese.  La parola ricostruire vale anche per l'economia. Basta pensare alla situazione disastrosa della nostra industria, alle difficoltà dell'agricoltura, al livello abnorme di disoccupazione, alle fratture tra Nord e Sud del Paese, al dissesto ambientale e così via. Noi diamo, com'è noto, un giudizio positivo sull'opera di risanamento finanziario ed economico perseguita dal governo Ciampi. Intendiamo continuarla con altrettanto rigore e con la stessa severità. Ad altri lasciamo le facilonerie, le demagogie, i trasformismi. Si deve però innestare sulla politica di abbattimento del debito pubblico e di riqualificazione della spesa pubblica la stagione delle riforme e dell'innovazione. Riforme in molti settori che avviino uno sviluppo produttivo, più largo e di più elevata qualità, e che sia soprattutto in grado di dare una risposta credibile alla priorità delle priorità: l'occupazione. Lavoro, lavoro e poi ancora lavoro. Questo è l'impegno di ogni giorno, di ogni settimana, di ogni mese, di un governo che abbia il consenso e il sostegno della sinistra e dei progressisti.  E la parola ricostruire serve anche all'Europa: alla nuova Europa, che comprenda l'Austria, i Paesi Scandinavi, i Paesi dell'Est; a quella Europa che deve saper rispondere ai rigurgiti di destra, agli spaventosi conflitti e massacri che insanguinano la ex Jugoslavia; ad una Europa che non si limita a unificare mercati e capitali. Anche l'Europa politica, che per noi è una opzione irreversibile, va ricostruita.  Per fare tutto ciò - ecco l'altra parola chiave - a nostro avviso ci vuole un nuovo patto tra gli Italiani. Innanzitutto un nuovo patto fiscale, con lo Stato e tra i cittadini.  Ma, insieme, un nuovo patto di solidarietà, che ridefinisca ed estenda i diritti di cittadinanza, che chiami a sostegno uomini e donne e tutte le forze sociali sane, lavoratori dipendenti, autonomi, intellettuali, imprenditori, che hanno a cuore la crescita e il bene comune del nostro Paese.  Le novità del programma, rispetto alla nostra tradizione, sono parecchie.  Intanto nel metodo e nello stile, molto meno analitico e più propositivo, con proposte concrete fino al dettaglio, in certi casi. Non è un libro di sogni, ne un generico container. Abbiamo scelto di affrontare anche temi per noi insoliti, quali per esempio la politica per le famiglie, il risparmio e Ì mercati finanziari, i diritti del consumatore e dell'utente; temi sui quali, del resto, siamo interrogati, come forza di sinistra.  Naturalmente non abbiamo assolutamente la pretesa di essere stati completi, ne tanto meno esaustivi. Il. programma è aperto al confronto, a critiche, al riesame, laddove è necessario. La campagna elettorale è anche una occasione quanto mai utile per una verifica di massa delle nostre idee e proposte e per apportare i miglioramenti e i cambiamenti che le altre forze politiche, quelle a noi più vicine, ma anche quelle avversarie, che daranno prova di spirito critico democratico, e soprattutto gli elettori, ci suggeriranno.  ACHILLE OCCHETTO.  Per ricostruire un'Italia più giusta, più unita, più moderna.  In questo rischioso e tormentato passaggio dalla prima alla seconda Repubblica l'Italia ha bisogno di una nuova guida. Occorre una nuova classe dirigente capace di mettere in campo una proposta politica e un programma di governo che sia essenzialmente un programma di ricostruzione morale, economica, civile del paese. Le ragioni di una larga alleanza di forze di sinistra e di progresso, laiche e cattoliche, stanno essenzialmente in ciò:  in una necessità nazionale.  Di questo si tratta: di ricostruire. Di qui la responsabilità che ci assumiamo: dare agli italiani la garanzia che quei mutamenti anche radicali che sono necessari avvengano senza traumi sconvolgenti, senza rischi per la democrazia, senza rotture laceranti nel tessuto sociale e nella compagine nazionale, portando avanti lo sforzo di risanamento che il governo Ciampi ha avviato ma che deve ormai accompagnarsi a un rilancio su basi nuove dello sviluppo. Impresa impossibile senza un largo consenso sociale e un nuovo patto tra l'Italia che lavora, che crea, che produce,  Solo il polo progressista può dare questa garanzia. Non può darla quel coacervo di forze leghiste, di disegni plebiscitari e peronisti, di spezzoni del vecchio potere politico-affaristico, di formazioni apertamente reazionarie e filo-fasciste che si va raccogliendo sulla destra.  L'alleanza dei progressisti non comporta un programma onnicomprensivo in cui costringere le identità politiche e ideali, le visioni della storia e i progetti di società di cui sono portatrici le diverse forze che la compongono. L'impegno che essa assume è quello di definire e proporre un programma di governo dell'Italia. Di questa Italia, qui e ora. Quel che ci accomuna è una visione severa del problema italiano che non consente demagogie e trasformismi poiché si tratta di far fronte a una crisi paragonabile solo a pochi altri drammatici passaggi della nostra storia unitaria. Essa investe, infatti, le strutture vitali dello Stato e della società e minaccia la tenuta stessa della compagine nazionale. Perciò occorre un programma di ricostruzione nazionale sorretto da una alleanza i cui confini vadano ben oltre quelli della sinistra.  Si tratta, prima di tutto, di riformare lo Stato e di porlo su basi nuove poiché il vecchio Stato centralistico e clientelare non è più in grado di affrontare gli storici squilibri e le profonde debolezze dell'Italia. Si è aperto un vuoto ed è questo che alimenta spinte disgregatrici e opposti leghismi. Di qui la necessità di organizzare il passaggio a un nuovo Stato regionale di ispirazione federalista, che, dando vita a poteri forti di autogoverno, esalti le vocazioni, le culture, le risorse di questo antico paese rinsaldando cosi l'unità della nazione. Questa è anche la via maestra per affrontare in modo nuovo la principale questione nazionale che resta la questione del Mezzogiorno.  La condizione pregiudiziale perché una simile svolta si possa avviare concretamente è l'esistenza di una forza di governo non ricattabile da quel grumo di compromessi perversi e di oscuri potentati che condizionano tuttora la vita della Repubblica. Essenziale è che essa abbia le ""mani pulite"", ma altrettanto essenziale è che essa sia in grado di fare i conti con quei meccanismi strutturali che hanno sorretto per tanto tempo un vero e proprio regime, il quale grazie anche a un sistema politico bloccato e quindi alla mancanza di ricambi, ha utilizzato le risorse dello Stato centralistico in funzione di una complessa e costosissima mediazione tra rendita e profitto, tra lavoro produttivo e parassitismo, tra una ristretta oligarchia economico-finanziaria e un mercato protetto, tra il Nord e il Mezzogiorno.  E questo compromesso - politico ed economico che non regge più ed è questo che impone una svolta politica e morale che, al tempo stesso, sia tale da porre su basi nuove lo sviluppo del paese e lo stare insieme degli italiani. Il vecchio compromesso, infatti, non ha prodotto solo una così estesa corruzione ma un meccanismo perverso che da un lato ha distrutto lo Stato come regolatore e come garante dell'interesse generale e dei beni collettivi (servizi, ambiente, cultura), dall'altro lato ha via strangolato le forze del lavoro e della produzione.  Quel che noi ci proponiamo è riaprire le vie dello sviluppo economico e civile del Paese garantendo, al tempo stesso, il risanamento della finanza pubblica, l'espansione dell'occupazione e la valorizzazione del patrimonio ambientale e culturale. Per far questo è necessario coniugare l'equità sociale con le ragioni dell'efficienza e del mercato nel rispetto della compatibilità ecologica e ambientale.  Consideriamo essenziale che il progetto della liberazione della donna valga come un criterio valutativo generale. Milioni di donne pretendono oggi il riconoscimento dei loro diritti civili e politici, considerano il lavoro remunerato parte essenziale della loro esistenza, vivono la maternità non come un destino ma come una scelta e allo stesso tempo saldano strettamente il raggiungimento dell'eguaglianza dei diritti e delle opportunità al bisogno di non vedere cancellato il proprio essere donna. Anche per questo è tempo di pensare una società che dia valore sociale alla pluralità dei lavori, delle attività, dei tempi, dei soggetti presenti nella sfera della riproduzione e ridefinisca qualità, contenuti, organizzazione e scansione temporale dello stesso lavoro produttivo.  Infine intendiamo impegnare tutte le nostre energie per il conseguimento della pace, per la costruzione di un nuovo ordine internazionale fondato sui diritti umani, per dar vita a un patto tra i cittadini europei garantito dalla costruzione dell'Europa politica in alternativa all'Europa delle oligarchie e tecnocrazie e a quella dei protezionismi e dei nazionalismi: una Europa aperta in cui uomini di cultura e religioni diverse possano studiare e lavorare insieme e partecipare con pari diritti e opportunità alla vita democratica dei paesi in cui vivono.  10 grandi opzioni programmatiche.  1. RICOSTRUIRE LO STATO. UN NUOVO PATTO FISCALE.  L'uso dello Stato a fini di conservazione di potere e quindi l'asservimento a fini di parte degli apparati amministrativi e del sistema delle partecipazioni statali, non hanno condotto solo ad uno statalismo soffocante, ma sono la causa vera dell'intreccio perverso e corruttore tra politica, affari e criminalità. La conseguenza più devastante è la caduta dello stesso principio di legalità.  Le posizioni dello schieramento moderato non vanno al di là della denuncia generica dello statalismo. Ma dietro questa bandiera agitata demagogicamente si nascondono il secessionismo latente della Lega, la difesa di inaccettabili privilegi e egoismi sociali, la scesa in campo di potentati insofferenti di ogni regola. Tutto ciò non offre nessuna prospettiva di un vero mutamento di rotta.  Ricostruire lo Stato, recuperare il valore dell'etica pubblica, ridare un ruolo centrale al principio di legalità, rendere efficiente e pienamente imparziale la pubblica amministrazione, assicurare indipendenza ed efficacia all'azione delle magistrature: questo l'obiettivo dei progressisti. Ricostruire uno Stato che gestisca di meno e governi di più, che ""faccia meno cose"" ma che sia in grado di ""aiutare a fare""; che sia in grado di predisporre regole generali per il mercato liberandolo da vincoli incongrui e paralizzanti, siano essi derivanti dalle amministrazioni pubbliche che da posizioni dominanti di privati. Vogliamo in breve uno Stato capace di rendere effettivi i diritti dei cittadini e di pretendere l’adempimento dei doveri.  Lo Stato nuovo di cui l'Italia ha bisogno deve essere il garante di un rinnovato patto di cittadinanza, nel quale il rispetto dei doveri sia chiaramente percepito come il corrispettivo di un efficiente sistema di garanzia dei diritti individuali e collettivi. Perciò il problema fiscale è diventato una grande questione nazionale. La riforma del fisco deve perciò divenire l'occasione per un rinnovato patto tra gli italiani che ribadisca l'unità del paese, ristabilisca consenso e adesione all'attività pubblica e contribuisca a fornire una nuova prospettiva di sviluppo e di crescita civile. Senza consenso sul sistema di prelievo non vi è neppure consenso politico. Il sistema fiscale italiano è percepito da larga parte dei cittadini come iniquo, insufficiente, persecutorio, repressivo e, al tempo stesso, lassista e tollerante sopratutto nei confronti dei più forti. C'è molto di vero in queste critiche; quindi la riforma fiscale deve essere un punto centrale e un obiettivo prioritario delle forze progressiste. Non si tratta semplicemente di promettere riduzioni generalizzate di imposte o incentivazioni a pioggia per ottenere un illusorio guadagno immediato che sarebbe pagato con più forti. C’è molto di vero in queste critiche, quindi la riforma fiscale deve essere un punto centrale e un obiettivo prioritario delle forze progressiste. Non si tratta semplicemente di promettere riduzioni generalizzate di imposte o incentivazioni a pioggia per ottenere un illusorio guadagno immediato che sarebbe pagato con più inflazione, più elevati tassi di interesse, un più elevato debito pubblico. Una riduzione del prelievo andrà realizzata man mano che le condizioni generali della finanza pubblica la renderanno possibile. Ma in verità l’obiettivo da perseguire è più ambizioso: costruire un nuovo sistema all’alterezza dei nuovi tempi, basato sul decentramento delle imposte e la diminuzione del prelievo del Stato centrale. Sull’equità e sulla parità di trattamento dei contribuenti. Sulla riduzione delle aliquote per i tartassati e l’estensione della base imponibile. Sulla semplificazione del sistema e degli adempimenti.  Ciò che non è più rinviabile è una nuova organizzazione complessiva dello Stato, a partire da un regionalismo forte, di ispirazione federalista, basato sui principi di autogoverno, di cooperazione e di solidarietà, che è cosa ben diversa tanto da un mero decentramento dello Stato, quanto dall'idea di una disgregante confederazione di Repubbliche.  Il rinnovamento della forma di governo parlamentare è altresì necessario per rendere l'assetto istituzionale coerente ad una democrazia dell'alternanza e ad un moderno equilibrio dei poteri. Gli obiettivi sono quelli di assicurare insieme un più incisivo potere di scelta dei cittadini, capacità di governo, trasparenza democratica delle decisioni, più adeguati poteri dell'opposizione.  Una moderna democrazia si fonda anche su un'effettiva tutela del pluralismo, su una rete diffusa di garanzie, controlli, ""contropoteri"". Centrale è, da questo punto di vista, la questione dell'informazione. Il nostro obiettivo è fare dell'informazione un ""quarto potere"", con garanzie di autonomia rispetto al potere politico e rispetto agli stessi legittimi interessi della proprietà, ma anche con le sue responsabilità sociali.  2.Economia di mercato e qualità dello sviluppo.  Riconoscere che nell’orizzonte storico attuale non esistono alternative all’economia di mercato non significa accettare acriticamente gli assetti dominanti e i loro valori. Le nostalgie per i vecchi schemi ideologici hanno ormai solo l’effetto di sterilizzare – dirottandoli fuori dalla partecipazione a costruttivi processi riformatori e di governo – i sentimenti, le ispirazioni, la carica innovativa di milioni di lavoratori. Non servono dispute astratte. Il compito dell’ora è da un lato riformare un mercato asfittico e dominato dal connubio perverso politica-affari, e dall’altro ottenere che lo Stato, facendo un passo indietro come gestore diretto di attività economiche, affermi la sua autorità nel definire la regionale del mercato, nel salvaguardare la concorrenza, nell’impedire attività incompatibili con la qualità della vita, nell’orientare lo sviluppo in funzione del benessere collettivo. Aiutare le imprese a creare ricchezza è la premessa per disporre dei mezzi da destinare al benessere, materiale e immateriale, dei cittadini e alla solidarietà verso gli esclusi. Non si può distribuire ciò che non si produce. Ma la ricchezza non è solo la somma delle merci e del prodotto lordo. Mai come oggi - in una fase del tutto nuova dello sviluppo mondiale - il livello di civiltà e la tenuta del tessuto di solidarietà sociale costituiscono il prerequisito fondamentale perché l'Italia resti nel gruppo di testa dei paesi avanzati. La ""qualità sociale"" è un fine e uno strumento insieme: solo con una popolazione altamente istruita e motivata saremo in grado di competere in una lotta in cui le risorse decisive sono la scienza, la ricerca, l'organizzazione, la capacità di fare e di innovare. Solo se sapremo mantenere le nostre città vive e vivibili, se sapremo imporre i doveri e garantire i diritti dei cittadini, se sapremo conservare e valorizzare i tesori che la natura e un grande passato storico ci hanno lasciato, garantiremo il nostro futuro.  3. LE VIE PER RILANCIARE L'OCCUPAZIONE.  La disoccupazione di massa è la grande questione del nostro tempo. Non si tratta di un problema congiunturale ma di un fenomeno in larga parte inedito legato ai caratteri nuovi delle economie post-industriali in questo fine secolo. I livelli raggiunti dalla disoccupazione in Europa sono allarmanti. In Italia Io sono di più giacché la gran parte dei disoccupati si concentrano nel Mezzogiorno dove quasi il 40 per cento dei giovani sono senza lavoro. Non c'è ancora sufficiente consapevolezza di cosa questo comporta: non solo come danni sociali ma come distruzione di risorse e di futuro.  Una forza alternativa di governo non può non partire da una rimessa in discussione delle politiche di stampo monetarista imposte a livello mondiale nel decennio trascorso e che si sono rivelate disastrose.  Perciò è interesse vitale per l'Italia che a livello europeo si avviino politiche concertate e innovative nel campo degli investimenti, della modernizzazione delle grandi reti, della ricerca e della formazione umana e, al tempo stesso, nel campo della difesa dell'ambiente, della riforma dello Stato sociale e della unificazione dei sistemi fiscali. Appoggiamo, quindi, la proposta del presidente Delors di un programma europeo per la crescita. Essa segna uno svolta critica esplicita rispetto alle illusioni neoconservatrici e ripropone la grande questione di rilanciare lo sviluppo su nuove basi.  Quel programma va integrato in Italia con una vera e propria politica delle infrastrutture il cui obiettivo sia mobilitare risorse aggiuntive per nuovi investimenti, senza incidere sul bilancio pubblico, bensì canalizzando risorse private e utilizzando in modo innovativo risorse patrimoniali pubbliche accumulate nel passato. Contemporaneamente si tratta di avviare il passaggio verso politiche che riqualifichino la base produttiva e la allarghino verso il Mezzogiorno, e che più in generale comincino a mutare il tipo di sviluppo (difesa dell'ambiente, qualità sociale, formazione umana). Per il perseguimento di tale obiettivo occorre costituire un fondo apposito per l'occupazione e lo sviluppo. Il sentiero è però molto stretto. Bisogna capire che non vi sono le condizioni per riproporre le ricette classiche di sostegno all'occupazione attraverso una iniezione di domanda globale e di consumi. Esse incontrano ostacoli non superabili allo stato attuale nei vincoli di bilancio che non consentono il finanziamento della spesa in disavanzo o attraverso nuove imposte. È necessario, quindi, se non ci si vuole arrendere, misurarsi con vecchi e nuovi nodi strutturali.  Occorre dunque mettere in campo un disegno di stimolo dell'offerta e degli investimenti pubblici e privati nel quadro di una politica dei redditi e al tempo stesso un'azione nelle sedi internazionali perché si rea-1Ì77Ì uno stimolo alla domanda e una riduzione dei tassi di interesse. Per l'Italia è vitale creare le condizioni di una più alta produttività del sistema il che significa aumentare gli investimenti anche riducendo la produzione di beni di consumo, E tempo di aprire nuovi orizzonti allo sviluppo, con produzioni volte al soddisfacimento di bisogni collettivi, alla difesa dell'ambiente, alla qualità sociale e al pieno dispiegamento delle facoltà umane. Ma anche una ripresa avviata su queste basi lascerà aperto per un periodo non breve un grande problema occupazionale. Occorre allora utilizzare nel modo più efficiente le risorse destinate agli ammortizzatori sociali affermando un principio: chiunque abbia voglia di lavorare deve poterlo fare e ricavare da tale lavoro un reddito, E necessaria una graduale, ma risoluta conversione dell'uso di tali risorse finanziarie anche attraverso una riorganizzazione e un rafforzamento delle competenze e dei poteri delle Agenzie del lavoro. In sostanza si tratta di passare dalle politiche passive alle politiche attive del lavoro, configurando istituzioni che agiscano managerialmente per collocare i lavoratori, indirizzando i percettori di sussidi statali verso l'attività piuttosto che l'inattività. Maggiore mobilità e flessibilità sono necessarie, senza in nessun modo trasformare il mercato del lavoro in una giungla, nel pieno rispetto cioè della tradizione italiana ed europea di tutela dei diritti sindacali.  4. Rendere contestuali risanamento e sviluppo.  La pre-condizione per muovere in questa direzione è uscire dalla trappola del debito pubblico. Esso rappresenta il maggior ostacolo al rilancio del meccanismo di accumulazione e al trasferimento di risorse della rendita agli impieghi produttivi. Fa pura demagogia sia chi agita slogan sull'occupazione senza affrontare questo nodo ma sia anche chi, sottovalutando i caratteri strutturali della crisi, pensa che una volta che il debito sia posto sotto controllo, al resto penserà il mercato così com'è. Senza affrontare contestualmente il risanamento del debito e il rilancio su nuove basi dell'economia reale lo sviluppo italiano, nelle condizioni di un mercato aperto, non ha futuro.  Prioritaria rimane quindi una politica di risanamento finanziario e di rientro del disavanzo pubblico. Gli obiettivi e i tempi del rientro rimangono quelli indicati nel Documento di programmazione economico-finanziaria presentato dal governo Ciampi che prevede la stabilizzazione del rapporto debito-Prodotto Interno Lordo entro il 1996. La realizzazione di tale obiettivo richiede una inflazione ridotta e quindi la continuazione della politica dei redditi, la stabilizzazione della pressione fiscale e la ulteriore riduzione della spesa pubblica. Decisiva ai fini del risanamento finanziario è la ulteriore convergenza dei tassi di interesse italiani ai livelli europei, e quindi le credibilità del paese e della sua politica sui mercati internazionali. Una politica rigorosa nel campo della finanza pubblica, unita ad un deciso aumento degli investimenti in infrastrutture e a una politica economica europea più coordinata e consapevole, può contribuire a riportare nei prossimi anni il tasso di crescita dell'economia italiana a livelli non lontani del 3%.  L'alleanza progressista si propone di spezzare in tempi non lunghi questo circolo vizioso tra dissesto della finanza pubblica ed economica reale. Essa è pienamente consapevole dei rischi che corre un paese così pesantemente indebitato e così esposto alle manovre della speculazione interna e internazionale. Perciò noi scartiamo ogni ipotesi di ripudio del debito pubblico, o di consolidamento obbligatorio o simili. Riaffermiamo l'impegno dello Stato a difendere il risparmio dei cittadini, ma creando al tempo stesso le condizioni di una conversione del risparmio verso gli impieghi produttivi facendo leva su un mercato profondamente riformato, allargato e reso più trasparente rispetto a quello esistente.  Se si conviene che, al fine di contrastare le tendenze attuali del sistema, il grande obiettivo è quello di favorire un consistente spostamento di risorse dai settori protetti e assistiti al settore produttivo (includendo in ciò non solo la produzione di merci ma tutto ciò che possiamo chiamare ricchezza immateriale, conoscenza, qualità sociale ed ambientale) diventa chiaro quali politiche sono proponibili. In estrema sintesi si tratta di far leva su: a) una riforma fiscale che estenda la base imponibile, allenti la pressione sui tartassati, gravi meno sul lavoro e la produzione, attui un coraggioso decentramento fiscale; b) la riqualificazione della spesa con al centro la riforma della Pubblica amministrazione e la responsabilizzazione delle autonomie locali; e) una riforma dell'intervento pubblico nel senso del suo passaggio dalla gestione alla regolazione e ciò in funzione di liberare capacità, le straordinarie capacità di lavoro creativo, di fare impresa, di innovare in tutti i campi della vita sociale che possiede questo nostro paese. E questo sopratutto nel Mezzogiorno; d) un intervento massiccio nella ricerca, pubblica e privata e nella formazione.  5. PER LA RINASCITA DEL MEZZOGIORNO.  Un clima favorevole all'industrializzazione del Mezzogiorno comporta, prima di tutto, il ripristino della legalità e condizioni che premino e favoriscano il calcolo economico, la spinta all'efficienza, l’autorganizzazione. Il successo di una politica di sviluppo si misura sul metro della creazione di un tessuto diffuso di piccole e medie imprese e sul venire in essere di tutte quelle condizioni che ne rendono possibile la vitalità.  L'obiettivo è di uscire da politiche di sostegno ad una degradata struttura socio-economica e inserire il Meridione all'interno di politiche nazionali generali che ridisegnino il quadro normativo, amministrativo e fiscale dell'economia italiana. In questa impostazione rientrano: a) un regionalismo finanziariamente responsabile; b) un modello istituzionale che separi le istanze politiche decisionali dalle istanze tecniche gestionali; e) condizioni che garantiscono il controllo di efficienza ed economicità della spesa pubblica secondo il modello che indicheremo nelle schede sulla politica infrastrutturale e sulla riforma della Pubblica amministrazione; d) una politica industriale nazionale volta consapevolmente ad estendere la base produttiva e che misuri sul metro della sollecitazione all'efficienza tutta la materia che riguarda gli incentivi; e) la ridefinizione di alcuni grandi progetti strategici.  6. STATO REGOLATORE, PRIVATIZZAZIONI, DEMOCRAZIA ECONOMICA.  II risanamento finanziario e il decentramento fiscale non sono tuttavia sufficienti per il rilancio del paese. Il recupero di uno sviluppo equilibrato, l'ammodernamento infrastrutturale, il rilancio della occupazione, richiedono un intervento consapevole di indirizzo, una nuova guida, uno sforzo collettivo. È evidente che nelle società che si stanno progettando per il futuro, il ruolo dello Stato sarà molto diverso da quello pervasivi che si è via affermato. Tuttavia la crescita e l'integrazione dei mercati, lo sviluppo delle autonomie, il decentramento fiscale, richiedono una accresciuta capacità di regolazione e di controllo. Ciò significa che i governi dovranno sempre più svolgere un ruolo di selezione degli obiettivi. Il problema è quello della promozione e dello sviluppo di forze produttive autonome, di tessuti economici vitali in grado di crescere valorizzando vocazioni e risorse. Ciò significa che lo Stato dovrà preoccuparsi sopratutto di creare un contesto ambientale favorevole allo sviluppo, e cioè, in pratica, sviluppare gli investimenti in infrastrutture, in grandi operazioni di risanamento ambientale, in educazione, ricerca, utilizzando per la concreta realizzazione di tali fini più le forze di mercato che la gestione diretta.  A tutto ciò fa ostacolo non solo lo stato della Pubblica amministrazione ma la struttura asfittica e oligarchica dei mercati finanziari. Di qui la novità delle nostre proposte che vanno ben oltre la vecchia cultura che faceva leva sullo Stato imprenditoriale. Esse puntano a una diversa allocazione delle risorse senza gravare sul bilancio pubblico. Essenziale è creare le condizioni per fare si che l'ingente risparmio degli italiani possa trovare utilizzazioni produttive e utili per la collettività. Non si tratta solo di ridurre i tassi di interesse. Occorre creare le convenienze e gli strumenti di garanzia che possano spingere i risparmiatori a spostare verso impieghi produttivi l'enorme capitale congelato nel debito. Tutta l'operazione privatizzazioni dovrebbe essere vista come occasione per raggiungere un simile obiettivo. Le privatizzazioni possono essere una importante occasione per riorganizzare su basi più moderne l'industria nazionale, per creare nuove strutture produttive per realizzare nuove alleanze anche a livello internazionale, per promuovere lo sviluppo di mercati finanziari moderni. E poiché, per loro antiche debolezze, le classi dirigenti italiane si sono sempre rifiutate di affrontare un simile compito, spetta alla sinistra superare il tradizionale assetto oligarchico del capitalismo italiano per andare verso equilibri più democratici che prevedano un decentramento della proprietà e dei poteri di decisione.  7. DINAMISMO ECONOMICO E DINAMISMO SOCIALE.  II dinamismo economico si realizza anche nel continuo processo di nascita e morte di aziende e nella conseguente mobilità del lavoro. Fanno parte di una cultura da superare le pratiche assistenzialistiche e i salvataggi di aziende fuori mercato. Tali pratiche distruggono ricchezza, sottraendola agli investimenti per lo sviluppo e agli impieghi socialmente utili. Ma a fronte di un incessante evolversi della tecnologia e alla mondializzazione dei mercati (compreso il mercato del lavoro nel quale entrano sempre più popoli il cui livello di vita è bassissimo) e in presenza di una crisi dei vecchi modelli industriali, il problema principale che si pone a un paese come l'Italia è quello della salvaguardia e dell'arricchimento del patrimonio di professionalità, di creatività e di partecipazione rappresentato da tanta parte della sua forza lavoro. Questa deve diventare la bandiera delle forze di sinistra e di progresso. E gravemente arretrata la posizione di chi sembra non rendersi conto come nei Paesi più industrializzati si stia facendo strada la convinzione che la qualità del lavoro è la vera ricchezza della nazione, la frontiera principale sulla quale si gioca il destino competitivo delle imprese.  Del resto solo così sarà possibile tenere conto della aspirazione, specie nelle donne e nelle giovani generazioni, alla flessibilizzazione dei percorsi lavorativi e degli stessi progetti di vita. E qui sta l'attualità del grande tema dei tempi di lavoro e dei tempi di vita. La riduzione dell'orario di lavoro non può puntare a ridistribuire la miseria (il poco lavoro che c'è) ne, di per sé, può creare nuovi lavori. La sua importanza e il suo realismo si basano sul fatto che le innovazioni tecnologiche consentono di produrre con meno lavoro lo stesso numero di mezzi e beni necessari. Esse consentono quindi di innalzare la produttività sociale e non solo quella delle imprese.  E questo che consente (ed è questa la scelta che facciamo) di destinare l'aumento della produttività non all'aumento dei redditi esistenti ma a creare nuove attività in nuovi campi di interesse sociale (ambiente, servizi alle persone, ecc.); a ridurre i sussidi all'inattività ridistribuendo parte del lavoro esistente; a riorganizzare in maniera flessibile il tempo di lavoro adeguandolo - in maniera crescente - anche ad esigenze sociali e individuali. È evidente che una politica di riduzione e riorganizzazione dell'orario di lavoro non può che essere: contestuale rispetto all'insieme dei mercati di riferimento delle produzioni europee; graduale, proporzionata all'aumento della produttività e dunque senza aggravi dei costi di produzione; incentivata da una politica apposita che indirizzi in tal senso parte delle risorse pubbliche, oggi utilizzate per gli ammortizzatori sociali.  8. EQUITÀ SOCIALE, EFFICIENZA, UGUAGLIANZA.  L'Italia ha bisogno di un forte recupero di efficienza. Non solo per garantire la competitività delle nostre produzioni, ma sopratutto per uscire dal degrado della nostra organizzazione sociale, con cui imprese e cittadini si scontrano ogni giorno. Ciò comporta un ripensamento radicale del modo di essere e di funzionare dei servizi, ma esige anche la rivalutazione di parole come meritocrazia e competizione sociale. Si tratta di formare una nuova etica pubblica per la quale equità ed efficienza siano l'una condizione dell'altra. All'ideologia del garantismo, del livellamento e della mediocrità va contrapposta, in ogni campo, una cultura che riconosca, con incentivi morali e materiali, la capacità creativa, la disponibilità a rischiare, la professionalità e l'impegno nel lavoro. E inevitabile che ne conseguano disuguaglianze. Il problema è contrastare il sistema dei privilegi e delle rendite parassitarie e prevedere politiche di pari opportunità di partenza per tutti e tutte. Realizzare un sistema di disuguaglianze eque e funzionali (eque, nel senso di dare a ciascuno ciò che merita, funzionali, nel senso di incentivare e premiare le attività più utili alla società) evitando nel contempo le sperequazioni ingiustificate, è operazione di grande difficoltà. Esige, da un lato, più efficaci strumenti repressivi contro l'abuso dei poteri corporativi e particolaristici e, dall'altro, la capacità di governare ponendo il bene comune al di sopra della ricerca ossessiva del consenso. L'intollerabile degrado del sistema pubblico grava sopratutto sulle spalle della povera gente: essa non ha i mezzi per ricorrere ai servizi privati, e spesso non ha ne l'istruzione, ne le conoscenze utili per districarsi nei meandri della burocrazia. L'efficienza nell'organizzazione della società è elemento costitutivo dell'uguaglianza fra i cittadini.  9. PER UN MODELLO DI CITTADINANZA SOCIALE CHE COMBATTA I PRIVILEGI E RIDISTRIBUISCA LE RISORSE  Nell'ambito di un'economia e di una società dinamiche ed efficienti, la politica sociale deve combattere i privilegi e puntare a realizzare il massimo di uguaglianza possibile. Ciò non significa semplicemente assicurare la pur necessaria assistenza ai poveri e agli emarginati. Comporta un complesso e organico sistema di redistribuzione delle risorse.  Oggetto di redistribuzione debbono essere tutte le risorse che concorrono a formare la qualità della vita:  istruzione, qualità del lavoro, reddito, disponibilità e possibilità di accesso ai servizi sociali, condizioni abitative e ambientali, contesti educativi e relazionali, ecc. Obiettivo della politica sociale - e della sua funzione perequativa - è di garantire a tutti pari opportunità di partenza e di aiutare tutti ad auto-promuoversi. A questo criterio, già acquisito nella cultura  liberal-democratica, deve aggiungersi un obiettivo più ambizioso e impegnativo: assicurare a tutti, anche a coloro che per i più vari motivi restano indietro nella corsa della vita, il raggiungimento di un traguardo, il conseguimento di uno zoccolo di benessere, non di un minimo vitale, ma di un'adeguata quota di partecipazione al patrimonio di beni, materiali e immateriali, della società. Solo per questa strada si da contenuto sostanziale al diritto di cittadinanza sociale.  10. UNA POLITICA ESTERA NEL SEGNO DELLA INTEGRAZIONE E DELLA PACE.  Viviamo nell'epoca dell'interdipendenza, della sopranazionalità, del mercato mondiale. L'integrazione - etnica, politica, culturale, sociale e sopranazionale - è il contesto ineludibile entro cui deve collocarsi ogni paese che voglia concorrere alla costruzione di un ordine mondiale più giusto e più democratico.  Nessuna scelta rilevante per le prospettive dell'Italia può essere assunta al di fuori di tale contesto.  Anzi, la particolare collocazione geografica dell'Italia, i caratteri della sua struttura sociale ed economica, il sistema di relazioni politiche, militari ed economiche in cui il nostro Paese è collocato fa sì che ""l'interesse nazionale"" dell'Italia consista proprio nell'essere pienamente e consapevolmente partecipe delle politiche di integrazione nei diversi contesti europei, mediterranei, interatlantici e mondiali.  La riforma dell'ONU in ragione da metterla in condizione di svolgere effettivamente un ruolo di governo politico dei conflitti; la realizzazione di un sistema di pace e sicurezza, fondato sul rapporto interatlantico e su un ruolo nuovo della NATO; una politica di cooperazione e di aiuto allo sviluppo internazionale capace di ridurre il divario tra paesi ricchi e paesi poveri, di fermare il degrado ambientale del pianeta, di combattere le forme più umilianti di povertà e sofferenza; la regolazione del commercio mondiale al fine di superare barriere protezionistiche e assicurare a tutti i paesi - e in primo luogo ai paesi in via di sviluppo - pari opportunità di accesso a nuovi mercati: entro questo orizzonte deve collocarsi una autonoma e visibile politica estera italiana.  In particolare, la collocazione geopolitica dell'Italia indica nell'Unione Europea, nell'Europa centrale e nel Mediterraneo le tre aree prioritarie per la politica estera del nostro Paese,  L'opzione europea è per l'Italia una scelta prioritaria e irreversibile: proprio perché il nostro Paese è segnato da maggiori debolezze strutturali e sociali, non vi è per l'Italia alcuna possibilità di un moderno sviluppo economico e sociale se non entro il processo di Unione  Europea.  Una Europa unita, democratica e federale che sappia andare oltre gli stessi Trattati di Maastricht, colmando il deficit democratico delle istituzioni comunitarie, dando alla integrazione vera dimensione sociale e realizzando una reale politica monetaria comune,  Al tempo stesso una Unione Europea che sappia rapidamente allargarsi all'Austria e ai paesi scandinavi e avviare una graduale integrazione dei paesi centro-europei. Vitale e strategica per l'Italia è l'Europa Centrale:  il nostro paese - proprio in quanto membro della CEE - può assolvere una funzione di ponte tra i paesi centroeuropei e l'Unione Europea, sviluppando nuove e più ampie forme di cooperazione bilaterale e multilaterale e assegnando un ruolo propulsivo alla Iniziativa Centro Europea (già Pentagonale).  Altrettanto strategica è la proiezione mediterranea dell'Italia. Il nostro Paese - che già oggi è tra i principali partners commerciali e di investimenti con i paesi del nord-Africa - è vitalmente interessato ad una crescente cooperazione economica tra paesi delle due sponde mediterranee, ad una politica concordata dei flussi di immigrazione, al sostegno ai processi di stabilizzazione democratica, alla realizzazione di un sistema di sicurezza nel Mediterraneo.  Una proiezione mediterranea che, per un verso, deve assumere gli accordi di pace in Medio Oriente come un aspetto fondamentale di un processo di pacificazione dell'intero Mediterraneo, E, peraltro, deve allargarsi al Corno d'Africa verso cui l'Italia ha particolari responsabilità politiche da onorare.  L'individuazione delle aree prioritarie fin qui indicate va naturalmente collocata entro una politica estera che tenga conto di crescenti elementi di globalizzazione e interdipendenza che legano ogni paese ai processi che investono l’intero pianeta.",NA,NA
