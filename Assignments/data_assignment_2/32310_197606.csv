"text","cmp_code","eu_code"
"II Partito Radicale non ha presentato un programma organico. Nell'imminenza delle elezioni ha pere pubblicato un libretto. La carta delle libertà, una serie di proposte per « una diffusione di libertà e di poteri collettivi nella società » già formulate m articoli di legge, le linee di tali proposte sono contenute in questo sunto apparso sul numero di giugno della Prova Radicale.  POTERI DELLO STATO E LIBERTÀ' DEL CITTADINO.  L'art. 1 della Costituzione sancisce solennemente il principio della sovranità popolare. Ma di fatto nell'ultimo trentennio si è assistito ad una progressiva espropriazione della sovranità popolare, con la frantumazione della repubblica in una serie di istituzioni e di corpi separati sottratti al controllo popolare e spesso alla stessa legge dello Stato.  In questo clima sono divenute possibili tutte le deviazioni autoritarie, dall'affossamento degli scandali, allo sperpero incontrollato del pubblico danaro, alle stragi di vite, di leggi, di istituzioni, fino ai ripetuti tentativi di golpe sui quali non si è fatta e forse nelle presenti condizioni istituzionali non si farà mai chiarezza,  L'unica risposta possibile, se si vuole ridare credibilità alla democrazia repubblicana, è nel ritorno ai valori della resistenza e della Costituzione, traendo le necessarie conseguenze legislative dal principio della sovranità popolare.  All'espropriazione della sovranità compiuta dai corpi separati e dai centri di potere extraistituzionale e incontrollati del regime bisogna opporre la riappropriazione da parte del popolo di tutti gli istituti della democrazia,  Ciò si realizza attraverso due meccanismi convergenti: il superamento di ingiustificati privilegi per cui alcuni cittadini riescono a sottraisi all'osservanza delle leggi o ad ottenere ingiustificati vantaggi economici e l'estensione degli istituti di partecipazione popolare e di democrazia diretta.  RESPONSABILITÀ PENALI DEI PARLAMENTARI.  L'art. 68 della Costituzione, nella linea di un'antica tradizione delle democrazie repubblicane, prevede l'istituto dell'immunità parlamentare al fine di evitare che il membro del parlamento sia fatto oggetto di persecuzione politica attraverso il ricorso ad iniziative giudiziarie infondate.  Di fatto l'istituto ha permesso ai parlamentari di sottraisi ad ogni responsabilità penale ed a creare, con la complicità di tutti i gruppi parlamentari, una casta di cittadini sottratti in modo ingiustificato alla legge penale.  Con la presente legge si propone di invertire il meccanismo esistente, costringendo il parlamentare a chiedere formalmente, di fronte all'assemblea, di fare ricorso all'istituto dell'immunità parlamentare, dimostrando di essere oggetto di vera e propria persecuzione politica. In mancanza di richiesta o di approvazione della richiesta l'autorizzazione a procedere è automaticamente concessa,  PUBBLICA AMMINISTRAZIONE.  L'art, 97 della Costituzione fissa come direttiva programmatica « il buon andamento e l'imparzialità dell'amministrazione o.  Non occorre spendere parole per dimostrare quale sia stato nel trentennio democristiano l'uso dei pubblici poteri: terra di conquista e di preda, città nemica di cui confiscare e dividersi le spoglie.  E' fin troppo chiaro e deve essere dato per presupposto che il problema non si risolve sul piano giuridico, ma comporta l'esistenza di volontà politica da parte di una nuova classe dirigente che si candidi al potere con il preciso obiettivo di realizzare il « buon governo ». In questa legge si propongono solo alcuni fra gli strumenti giuridici che potranno essere usati da una nuova classe dirigente.  Questi strumenti non solo tendono a rimuovere, sul piano dell'efficienza amministrativa, possibili disfunzioni ma anche a permettere la partecipazione del cittadino, oggi impotente di fronte all'amministrazione pubblica, al controllo costante della gestione della cosa pubblica.  Gli interventi più urgenti appaiono; il<control3o delle assemblee delle nomine a cariche pubbliche e il divieto di riconferme immediate; l'obbligo degli amministratori di denunciare la propria situazione patrimoniale; il limite massimo delle retribuzioni; l'anagrafe delle cariche pubbliche; la responsabilità civile dei funzionari e del ministro; la pubblicità del procedimento di formazione degli atti amministrativi; la nullità degli atti amministrativi in contrasto con i principi costituzionali.  L'AMMINISTRAZIONE DELLA GIUSTIZIA.  L'art, 101 della Costituzione fissa una direttiva: « la giustizia è amministrata in nome del popolo ». Sulla stessa linea l'art. 102 prevede che la legge regoli « 1 casi e le forme della partecipazione diretta del popolo all'amministrazione della giustizia ».  Queste direttive sono rimaste scritte sulla carta e ciò ha consentito, fra l'altro, che anche la magistratura divenisse un corpo separato.  Uno dei poteri maggiori che l'attuale ordinamento prevede per consentire di fatto la sottrazione dei giudizi ai giudici naturali o il loro insabbiamento è quello del dirigente dell'ufficio giudiziario nell'assegnazione delle cause a questo o a quel giudice. Per rimediare a questa disfunzione la presente legge prevede la ""istituzione di consigli giudiziari popolari ai quali vengono attribuite le competenze dei dirigenti degli uffici giudiziari.  Un altro potere che di fatto può frustrare il diritto del singolo ad ottenere giustizia si realizza nell'esercizio esclusivo dell'azione penale da parte dei giudici togati. Per porvi rimedio, in presenza di reati di particolare gravita, la presente legge prevede l'istituto dell'azione penale popolare, grazie al quale il cittadino può sostituirsi in ogni stadio del procedimento da lui promosso al pubblico ministero inoperoso.  Un altro presupposto per il funzionamento corretto della giustizia è che all'interno dell'ordine giudiziario possa liberamente esprimersi una dialettica di orientamenti e di opinioni politiche. Per queste ragioni la presente legge tutela la libertà di critica di tutti gli atti dell'autorità giudiziaria e garantisce il diritto dei giudici alla manifestazione del dissenso,  SICUREZZA PUBBLICA.  L'art. 52 della Costituzione individua nella difesa della patria il compito delle FF.AA.  Di conseguenza sembra estranea allo spirito della Costituzione la militarizzazione di corpi che provvedono alla sicurezza interna.  La presente legge prevede di conseguenza la smilitarizzazione dei corpi che provvedono alla pubblica sicurezza, della guardia di finanza e delle guardie carcerarie.  L'art. 39 della Costituzione garantisce la libertà dell'organizzazione sindacale senza limiti.  Di fatto l'organizzazione sindacale viene arbitrariamente impedita nonostante leggi ordinarie di ratifica di convenzioni internazionali che la rendono espressamente legittima.  Solo per rimuovere questi abusi la presente legge disciplina esplicitamente le libertà sindacali dei membri dei corpi di polizia, con estensione delle norme dello statuto dei lavoratori.  FORZE ARMATE.  L'ari. 52 della Costituzione stabilisce che « l'ordinamento delle FF.AA, si informa allo spirito democratico della repubblica ».  Nessun articolo della Costituzione è sistematicamente disatteso ed abrogato come questo, al punto che un ministro della difesa di recente è giunto persino a censurarlo in una proposta di nuovo regolamento militare.  In linea di principio pare evidente che esista una permanente conflittualità tra modello organizzativo militare e principi e istituti propri della democrazia rappresentativa.  Questa affermazione non può e non deve pregiudicare la  riappropriazione da parte del Parlamento delle prerogative di controllo su questo come su ogni altro corpo che oggi si presenti come « separato »,  Di qui l'istituzione dell'ufficio del Commissario parlamentare alle FF.AA., che ha poteri ispettivi e di vigilanza, nonché l'istituzione del « libro bianco della difesa », che deve contenere le linee strategiche delle FF.AA., le materie soggette al soggetto al segreto, i programmi di ricerca, acquisto e costruzione delle armi, ed è soggetto al parere vincolante delle commissioni parlamentari.  DIRITTI DEL CITTADINO COME SINGOLO E COME MEMBRO DI COMUNITÀ' VOLONTARIE  L'art. 2 della Costituzione afferma; « La Repubblica riconosce e garantisce i diritti inviolabili dell'uomo, sia come singolo sia nelle formazioni sociali dove si svolge la sua personalità, e richiede l'adempimento dei doveri inderogabili di solidarietà politica, economica e sociale ».  Calamandrei diceva che la Costituzione conteneva soltanto una rivoluzione promessa per il futuro perché rispecchiava una situazione che vedeva le forze della resistenza, moralmente vincitrici in' una condizione di riflusso e di stallo. Quella promessa è rimasta ancora inadempiuta. A poco sono servite le formule più perentorie della Costituzione come ad esempio l'art. 3 che sancisce per l'immediato la pari dignità sociale e l'eguaglianza davanti alla legge di tutti i cittadini, senza distinzione di sesso, di razza, di lingua, di religione, di opinioni politiche, di condizioni personali e sociali.  E neppure è servito che lo stesso art. 3 prefigurasse una concezione dinamica della libertà, facendo carico alla repubblica di rimuovere gli ostacoli che potessero limitare « di fatto, la libertà e l'eguaglianza dei cittadini » impedendo il pieno sviluppo della persona umana.  Pochi in questi trent'anni gli esempi di effettiva attuazione dei diritti promessi dalla Costituzione; lo statuto del lavoratori, il divorzio, la riforma del diritto di famiglia, un sia pur parziale riconoscimento dell'obiezione di coscienza,  A questo punto occorre una iniziativa globale che renda effettivi i diritti di libertà, facendosi carico di rimuovere gli ostacoli che di fatto li hanno fin qui limitati.  Non una libertà, non la mia libertà come fatto corporativo ma la mia libertà fra le libertà degli altri, la solidarietà di tutte le libertà.  Di qui l'esigenza di una carta organica delle libertà e dei diritti civili.  Questa carta non deve contenere quindi pure enunciazioni programmatiche, per le quali si fa rinvio alla Costituzione, ma abrogazioni di norme autoritarie fasciste e democristiane o creazioni di istituti nuovi che stronchino alla radice gli abusi fin qui verificati.  La struttura della carta è semplicissima: volendo attuare la Costituzione essa fa perno sull'ari. 2, che è della Costituzione la norma chiave in materia di diritti dell'uomo: e sulla scorta dell'ari. 2 si occupa prima dei diritti individuali dei singoli, poi dei diritti dei singoli « nelle formazioni sociali ove si svolge la sua personalità » e che possono essere o comunità volontarie (associazioni libere) o comunità _«_ necessarie » (strutture istituzionali).  DIRITTI DEI SINGOLI.  Moltissime le norme della Costituzione poste, nel solco della tradizione del liberalismo classico, a tutela dei diritti individuali di libertà.  Ma rese totalmente vane dalla persistenza della legislazione fascista, da nuove norme autoritarie del regime, dalla segretezza nella quale è avvolta l'attività pubblica, da nuovi arbitri ed abusi. del potere costituito.  Anche in questo caso occorre invertire la rotta, spazzando via prima d'ogni altra cosa tutte le eredità del passato.  DIRITTI DI LIBERTÀ PERSONALE SINDACALE E POLITICA.  La dodicesima disposizione transitoria della Costituzione stabilisce; « è vietata la riorganizzazione, sotto qualsiasi forma del disciolto partito fascista _»._ Ma, partito fascista a parte, il fascismo come sistema di organizzazione sociale, è stato forse sconfitto definitivamente in questi anni o l'attuale regime, con le sue istituzioni, ne rappresenta la continuazione necessaria?  Apriamo a questo punto a caso la Costituzione; « art. 13, la libertà personale è inviolabile; alt. 14, il domicilio è inviolabile;  art. 15, la libertà e la segretezza della corrispondenza e di ogni altra forma di comunicazione è inviolabile; art. 18, i cittadini hanno diritto di associarsi liberamente; art. 21, tutti hanno diritto di manifestare liberamente il proprio pensiero; art. 33, enti privati hanno diritto di istituire scuole e istituti di educazione, senza oneri per lo Stato; art. 39, l'organizzazione sindacale è libera.  Ma se entriamo in un'aula di tribunale possiamo verificare che si amministra ancora la giustizia sulla base del codice Rocco.  Nelle strade la nostra vita è messa a repentaglio dalla « licenza d'uccidere » della legge Reale,  Nelle scuole la religione cattolica è ancora « fondamento e coronamento dell'istruzione », secondo le norme di un concordato sottoscritto da Pio XI e da Mussolini.  Questo è il fascismo, il fascismo vero, che pure in base alle disposizioni finali della Costituzione avrebbe dovuto essere dichiarato fuorilegge. E invece fuorilegge è lo Stato, al bando la nuova legalità della repubblica e della Costituzione.  Una sinistra che si candidi alla gestione del potere se vuole avere credibilità democratica, se vuole continuare a richiamarsi ai valori della resistenza deve prioritariamente rinunciare a tutti gli strumenti dell'autoritarismo fascista di cui si è servito il regime democristiano.  Il primo atto di un governo di sinistra deve essere l'abrogazione di tutte le norme autoritarie e fasciste: del codice Rocco, della legge di pubblica sicurezza, della legge Reale, dell'ordinamento giudiziario militare, del codice penale militare, delle leggi manicomiali, delle leggi di esecuzione e attuazione dei patti late ranensi.  DIRITTI ALL INFORMAZIONE.  L'art. 15 della Costituzione garantisce la libertà e la segretezza di ogni forma di comunicazione personale. Ma nessun articolo della Costituzione garantisce la segretezza, tanto cara ai padroni del. vapore, di dati che dovrebbero essere controllati da tutti perché o (come i dati fiscali) sono 11 presupposto di una giusta imposizione tributaria, o (come i dati statistici) sono il presupposto di qualsiasi politica di programmazione come di qualsiasi intervento legislativo. D'altra parte la repubblica del « Sid » ha permesso intercettazioni telefoniche, polizie private, inquisizioni terroristiche sulla vita ^ personale dei cittadini ed ha sequestrato, con la parola d'ordine del segreto bancario, militare, d'ufficio informazioni che avrebbero dovuto costituire la base di qualsiasi, corretta convivenza democratica.  Partito Radicale 233.  Anche qui occorre ritornare alla Costituzione invertendo la linea di marcia; quanto più deve farsi opaca e difesa la vita privata del cittadino, tanto più deve farsi chiara e trasparente l'informazione su quegli aspetti della sua attività che abbiano rilevanza pubblica perché sono il presupposto dell'azione dei pubblici poteri.  Di qui la necessità di un intero capo dedicato all'informazione, che tenga conto del dato costituzionale, ma anche delle esperienze legislative delle democrazie più avanzate.  DIRITTI ALL'ESPRESSIONE E ALLA COMUNICAZIONE.  L'art. 21 della Costituzione vieta « le pubblicazioni a stampa, gli spettacoli e tutte le altre manifestazioni contrarie al buon costume », Sin qui si è creduto di poterne trarre una copertura costituzionale per le norme fasciste del codice Rocco in materia di osceno.  Ma si è dimenticato che la Costituzione continua: « la legge stabilisce provvedimenti adeguati a prevenire e a reprimere le violazioni ».  Dov'è una legge della repubblica che definisca in termini oggi accettabili e con parametri oggettivi i concetti di osceno e di buon costume?  La repubblica vaticana è latitante: le basta come gendarme della repressione sessuale il codice Rocco, che i ministri del regime considerano più intangibile e irreformabile della Costituzione.  Il Paese sarebbe invece maturo persino per l'integrale abolizione del divieto di cui all'ari. 21 della Costituzione. Questo problema potrà essere risolto solo quando il paese legale sarà lo specchio fedele del paese reale e cioè quando le forze laiche e democratiche avranno la maggioranza dei due terzi necessaria per la revisione costituzionale.  Nel frattempo è possibile una legge ordinaria di attuazione della Costituzione che restringa entro limiti accettabili l'area della repressione penale e che equipari, sotto questo profilo, gli autori di pubblicazioni e spettacoli a tutti gli altri cittadini. Non si vede perché, infatti, ciò che è consentito all'« artista » debba essere vietato ad un comune cittadino.  Il criterio transitorio prescelto per ragioni di univocità e chiarezza è stato quello di richiedere, per la consumazione di reati, la presenza dei minori e la volontà di offenderne il pudore.  DIRITTI DELLE ASSOCIAZIONI CULTURALI.  L'art. 18 della Costituzione garantisce il diritto _«_ di associarsi liberamente »; l'art, 14 stabilisce che « il domicilio è inviolabile ». Tutti sanno, invece, che di fronte alla fioritura di associazioni culturali, di cineclub, di teatri off e sperimentali che hanno contribuito non poco ad uno sviluppo meno provinciale della vita culturale del paese, creando un circuito di cultura alternativa, la polizia ha risposto con misure repressive che tendono a soffocarne l'espansione,  Di qui l'esigenza di una riaffermazione legislativa dei principi costituzionali senza nessun altro limite se non quello rappresentato dalla tutela della salute, della sicurezza, e dell'incolumità pubblica.  DIRITTI DEI CITTADINI ALL'ESERCIZIO DELL'ATTIVITÀ GIORNALISTICA.  L'art. 21 della Costituzione garantisce a tutti i cittadini il diritto a manifestare liberamente il proprio pensiero « con ogni mezzo di diffusione _»._  Norme corporative ed autoritarie sopprimono questo diritto stabilendo che solo gli iscritti a particolari albi, in possesso di determinati requisiti possano assumere la direzione responsabile dei giornali.  E' chiaro che queste norme di fatto servono ad impedire l'esercizio della libertà di stampa da parte di gruppi minoritari che non possano o intendano soggiacere al ricatto corporativo del regime. Queste norme devono essere puramente e semplicemente abrogate.  DIRITTI DEI CITTADINI CHE SI TROVINO IN CONDIZIONI DI DISEGUAGLIANZA O DI EMARGINAZIONE.  La Costituzione assicura l'eguaglianza dei cittadini di fronte alla legge. Ma un'eguaglianza formale non basta se l'assetto concreto dei rapporti sociali abbia creato particolari condizioni di esclusione o di emarginazione. Occorre, in questi casi, un intervento riequilibratole dello stato che serva a porre in condizione di effettiva parità coloro che spesso noti hanno ne nome ne voce per fare udire le loro istanze, che sono sottoprotetti dalla legge ed emarginati dalla società.  Alla « abrogazione sociale » dei « diversi » (non solo definibili in quanto minoranze sessuali o linguistiche ma anche in quanto maggioranze escluse, come le donne, da pregiudizi tradizionali) concorrono due spinte, una di tipo tradizionale, consistente nell'ipocrisia clericale assunta interamente dalla borghesia italiana, l'altra di tipo nuovo, che si collega con la logica efficientistica del neocapitalismo che comporta l'uniformazione culturale e la soppressione violenta di tutto ciò che possa essere disfunzionale al sistema.  I diversi, oggi non meno che durante il fascismo, vengono prima ghettizzati e poi avviati ai lager che si chiamano oggi manicomi, carceri, case di rieducazione,  La carta adatta il proprio periscopio all'orizzonte della diversità perché muove dal presupposto che, in una società tendenzialmente totalitaria come la nostra, la diversità è il « sale della terra », e « il seme della libertà ». I « diversi » infatti, avvertono con maggiore immediatezza, il sostanziale disordine che si nasconde sotto la falsa ed asettica efficienza della società neocapitalistica ed esprimono, anche se inconsciamente, la volontà di rifiuto dell'integrazione.  L'effettiva volontà di una sinistra al potere di creare una società tendenzialmente socialista per vocazione sua garanzia di ogni forma di dissenso, si misurerà quindi sulla sua volontà di tutelare i « diversi » e rimuoverne le cause di emarginazione.  DIRITTI DEI MINORI.  L'art. 3 della Costituzione garantisce l'eguaglianza dei cittadini senza distinzione di età. Ma nell'Italia clericale della « madre e del bambino » i giornali riportano quotidianamente notizie di bambini seviziati dai genitori o massacrati nei lager di santa Diletta Pagliuca.  L'attuazione della « difesa dell'infanzia » di cui all'ari. 31 della Costituzione, dopo tanti discorsi dei cattolici alla Costituente è, ancora una volta, affidata ai laici.  Questa legge, mentre vieta l'uso della correzione fisica e rafforza l'autonomia ideologica del minore, prevede un istituto radicalmente nuovo, suscettibile di indefinite estensioni ed applicazioni: il controllo degli istituti pubblici e privati di assistenza a minori effettuato permanentemente da commissioni di sorveglianza rappresentative delle realtà locali ed eccezionalmente anche da gruppi di 50 cittadini che ne facciano richiesta.  DIRITTI DELLE DONNE.  L'art. 3 della Costituzione garantisce l'eguaglianza dei cittadini di fronte alla legge senza distinzioni di sesso. La realtà è ben diversa; la donna è discriminata a tutti i livelli, e, pur costituendo la maggioranza numerica, solo il 19 _%_ (secondo statistiche peraltro assai reticenti e manipolate della popolazione occupata e solo il 3 % dei parlamentari è costituito da donne. Ma la discriminazione sul lavoro non è solo quantitativa: infatti il problema fondamentale della « donna che lavora » (denominazione quanto mai impropria perché la donna ha in genere sulle spalle il carico del lavoro domestico e in molti casi svolge un doppio lavoro, fuori e dentro casa) è proprio l'impossibilità di uscire dal ruolo che la società patriarcale e capitalistica e l'imperante cultura maschile impongono. Come figura sociale la lavoratrice non esiste:  perché è sempre sottinteso, e qualche volta, persino nelle leggi, esplicitamente affermato, che il suo ruolo sociale è inevitabilmente quello di moglie e di madre, che il suo « vero » lavoro è quello domestico, che la sua qualifica professionale è comunque quella di « casalinga ». E sul lavoro domestico, non riconosciuto e non pagato, si fonda tutta la organizzazione sociale e tutto l'equilibrio economico di questa società basata sull'oppressione della donna. La donna può svolgere alcuni lavori, i più umili e sottopagati, ma non altri, quelli più qualificati o « di responsabilità », da cui viene puntualmente emarginata. Esistono invece i ghetti dell'occupazione femminile, da cui viene invece emarginato l'uomo (perché « inadatto ») come l'insegnamento, soprattutto nella scuola materna ed elementare, o i lavori tipicamente « femminili » (dattilografa, segretaria, commessa). Il principio è mantenere compiti e funzioni rigidamente separati per sesso. Non basta dunque una legge che affermi una parità nominale: deve anche fornire alle donne eguali possibilità fin dalla partenza, eguali opportunità nei fatti.  La legge proposta dal MLD individua nella discriminazione sul lavoro, che esclude la donna dal ciclo produttivo, uno dei grandi ostacoli da abbattere, e riserva alle donne, a parità di idoneità, il 50 96 dei nuovi posti di lavoro, prevedendo forme di regolazione e meccanismi di promozione della formazione professionale femminile per la fase di transizione, fino all'effettivo raggiungimento della quota indicata.  La legge comprende anche alcuni articoli che assicurano la parità fra i sessi per quanto riguarda pensioni, assegni familiari e facilitazioni sul lavoro connesse non più soltanto alla maternità ma anche alla paternità, e sulla scia delle nuove leggi inglesi, articoli che vietano la discriminazione sessuale nella pubblicità, negli avvisi di lavoro, nelle scuole e nel materiale didattico.  Poiché sarebbe una presa in giro per le donne favorire le immissioni nel mercato del lavoro senza togliere loro il carico del lavoro domestico e dei figli, la legge prevede anche, più che altro a titolo indicativo, la istituzione di servizi sociali autogestiti di quartiere, _  DIRITTI DEI MALATI.  L'art. 32 della Costituzione, tutela la salute come « fondamentale diritto dell'individuo e interesse della collettività »; e, in questo quadro, assicura « il rispetto della persona umana _»._  Nessun diritto sembra meno garantito in Italia che il diritto alla salute.  Anche se è evidente che tale diritto non può essere garantito se non nel quadro di una globale riforma farmaceutica e sanitaria e che fra l'altro comporti la sottrazione al controllo clericale di ospedali e cliniche, sono necessari alcuni interventi d'urgenza a tutela di diritti inalienabili dei malati, che nel corso dei trattamenti terapeutici non devono essere considerati oggetti di sperimentazione o di decisioni autoritarie, ma soggetti il cui consenso e la cui partecipazione cosciente sono, anche sul piano strettamente medico, elemento necessario di risoluzione della malattia,  Una medicina moderna comporta una continua cooperazione intelligente ed attiva dell'ammalato con il medico e l'accettazione da parte del medico del continuo controllo delle sue scelte. Il tentativo di mantenere in vita la figura del medico taumaturgo al quale ci si affida ciecamente e senza discussione è, di fatto, funzionale alla conservazione dei privilegi e degli interessi delle baronie mediche.  Una novità radicale di questa legge è nella disciplina dell'ortotanasia; oggi diritto di classe, domani conquista per tutti i cittadini. L'ortotanasia consiste nella non punibilità dei medici che, con il consenso dell'interessato, evitino di praticare cure che servano a tenere in vita, a prezzo di sofferenze atroci, persone che si sa essere inevitabilmente condannate a morte,  DIRITTI DEGLI ANZIANI.  L'art. 3 della Costituzione garantisce l'uguaglianza dei cittadini senza distinzione d'età.  Ma l'emarginazione degli anziani è una delle realtà più dolorose della società contemporanea: e non solo di una società arretrata come la nostra, ma pure di società neocapitalistiche avanzate. La sola differenza è che mentre la nostra struttura condanna gli anziani alla miseria, corrispondendo pensioni derisorie che non seguono la dinamica salariale, le società più avanzate tendono a creare orrendi ghetti ove confinare gli anziani.  Questa legge tende ad eliminare le cause strutturali dell'emarginazione degli anziani che si risolvono nella loro esclusione dal processo produttivo attraverso il meccanismo del pensionamento.  La chiave di volta del sistema proposto è in una norma della Costituzione che si è sin qui totalmente ignorata, neppure cogliendone le potenzialità di rinnovamento. E' l'art. 4 della Costituzione che afferma; « Ogni cittadino ha il dovere di svolgere, secondo le proprie possibilità e la propria scelta, una attività o una funzione che concorra al progresso materiale o spirituale della società ». Ne consegue che, come dispone questa legge, dal pensionamento non deve discendere un'automatica e definitiva esclusione dal mondo del lavoro, ma la possibilità per il lavoratore di continuare a svolgere le proprie attività, purché in qualità di soprannumerario (per non incidere sull'occupazione giovanile) e senza oneri per la collettività.  Eliminato così il ghetto dell'esclusione dall'attività produttiva si pongono le basi per il superamento di altri ghetti: dalla creazione di strutture per il tempo libero che integrino gli anziani nella vita collettiva, all'agganciamento delle pensioni alla dinamica salariale, a nuove garanzie per le pensioni sociali, all'erogazione di servizi di sostegno per gli anziani.  DIRITTI DELLE MINORANZE SESSUALI.  L'art. 3 della Costituzione garantisce l'eguaglianza dei cittadini senza distinzione di sesso.  Fin qui la norma è stata intesa, anche dai giuristi, riduttivamente, dimenticando che il sesso non è solo un dato naturalistico, ma anche un orientamento psicologico, una scelta che impegna tutta la personalità.  L'art. 3 della Costituzione protegge di fatto le scelte sessuali dei singoli la cui libertà viene ad avere un vero e proprio rilievo costituzionale.  In Italia non esistono leggi discriminatorie nei confronti delle minoranze sessuali, ma il pregiudizio opera con tale forza da produrre effetti forse più gravi di quelli che si otterrebbero con la semplice applicazione di leggi di discriminazione.  Continua cosi, nel regime democristiano, la politica del regime fascista; ignorare l'omosessualità nelle leggi ma usare obliquamente altre leggi per perseguitare gli omosessuali,  II delitto Pasolini che tanto ha commosso l'opinione pubblica, è solo la manifestazione più clamorosa di un genocidio perpetuato quotidianamente: ricatti, rapine, schedature, aggressioni, scherno, istigazione al suicidio.  Occorrono, perciò norme che riequilibrino la situazione rendendo impossibili gli arbitri. La battaglia per la difesa dei diritti degli omosessuali non è dettata da pietà, che sarebbe offensiva, ne dalla difesa di ristretti interessi di una categoria: è la punta dell'iceberg di una lotta contro la repressione sessuale che deve coinvolgerci tutti perché questa forma di oppressione è il principale strumento di governo di cui può servirsi una società clericale, sessuofobia ed ipocrita.  La legge parte da una profonda novità, anche dottrinaria, in quanto interpreta autenticamente l'art. 3 della Costituzione, facendone il presidio della libertà di scelta e di ruolo sessuale.  Ne consegue che essendo la libertà di scelta sessuale un valore costituzionalmente protetto essa deve essere assistita da garanzie di carattere positivo, quali la informazione sessuale, radiotelevisiva, ma anche da garanzie negative e cioè da sanzioni penali contro ogni pratica di discriminazione nell'impiego pubblico e privata e contro ogni forma di schedatura e d'indagine sulla vita privata.  L'art. 6 della Costituzione tutelale minoranze linguistiche.  Di fatto, salvo eccezioni dettate da considerazioni politiche, U potere neocapitalistico, nella sua attività di distruzione selvaggia di tutte le forme di diversità, ha distrutto le culture locali e popolari,  incurante dell'attenzione della nuova scienza antropologica e delle denunce accorate di uomini di cultura come Pier Paolo Pasolini,  Le norme di questa legge hanno perciò prima di ogni altra cosa un carattere simbolico, perché indicano la « filosofia » che ne costituisce l'ossatura: tutelare la diversità, che è segno di libertà, far fiorire contro le tendenze accentratrici ed autoritarie del potere le tradizioni e le culture popolari, conservare i dialetti, la poesia popolare contro il linguaggio manipolatori o discriminante della stampa di regime, della Rai-Tv di regime.  Esse perciò sono soltanto prime indicazioni, che dovranno tradursi in una serie di leggi regionali di iniziativa popolare elaborate attraverso il dibattito e la partecipazione delle minoranze interessate.  DIRITTI DEGLI ESULI POLITICI.  L'art. 10 della Costituzione garantisce allo straniero, al quale sia impedito nel suo paese l'effettivo esercizio delle libertà democratiche garantite dalla Costituzione, il diritto d'asilo.  La norma sul diritto d'asilo è soltanto un punto di partenza, che rispecchia l'evoluzione della coscienza politica al momento dell'emanazione della Costituzione, Oggi avvertiamo la necessità di far cadere tutti i confini, di considerare gli « stranieri » come fruitori di eguali diritti. In quel singolare laboratorio politico che è la Svezia si è ormai giunti a riconoscere agli stranieri perfino i diritti politici,  Questa legge mentre abroga le norme discriminatorie, frutto dell'ossessione nazionalistica del fascismo, con cui il testo unico di pubblica sicurezza sottoponeva all'arbitrio di polizia e alle più incredibili vessazioni il diritto d'asilo, subordinandone la concessione non ad un giudizio insindacabile dell'autorità amministrativa ma ad una decisione motivata dall'autorità giudiziaria.  La presenza in Italia di una folta rappresentanza di esuli cileni ha posto anche il problema del diritto al lavoro e quindi del riconoscimento dei titoli e gradi accademici.  DIRITTI DEGLI APOLIDI  La Costituzione tace sul fenomeno dell'apolidi. Ma mentre quasi tutte le norme della Costituzione parlano di cittadini o stranieri, ce n'è una, che è come la spia di una coscienza più alta, la coscienza internazionalistica ed umanitaria della resistenza, che parla più ampiamente di « diritti inviolabili dell'uomo » (art. 2).  Facendo leva su questa norma è possibile estendere agli apolidi le garanzie previste per gli esuli politici.  DIRITTI DEI NOMADI ED IN PARTICOLARE DEGLI ZINGARI.  Anche per gli zingari la Costituzione tace: sebbene gli zingari, come gli ebrei e come gli omosessuali, fossero stati oggetto delle « attenzioni » dei guardiani dei lager nella Germania nazista.  In verità il fenomeno della deportazione e del genocidio degli zingari riguardò in misura molto ridotta l'Italia e per questo gli uomini della resistenza non raggiunsero sempre una piena consapevolezza della gravita del problema.  Peraltro, nella loro ispirazione profondamente umanistica essi posero l'art. 2 della Costituzione a presidio dei « diritti inviolabili  dell'uomo ».  Facendo leva su questa norma occorre porre una disciplina a tutela di una tra le più singolari « culture popolari » evitando che continui un invisibile genocidio del quale siamo tutti complici  involontari.  Se gli zingari sono costretti al furto e all'accattonaggio è perché le nostre leggi non permettono loro di avere una regolare e retribuita attività lavorativa. Per questo la presente legge, qualora essi non vi abbiano altro titolo o non vogliano richiedere l'applicazione delle norme sugli apolidi di cui al capo precedente, detta una disciplina che tiene conto dei loro costumi e delle loro usanze e, senza imporre la rinuncia al nomadismo che è elemento costitutivo della loro civiltà, prevede una serie di garanzie che permettono l'esercizio del diritto al lavoro e la possibilità di attendamento.  DIRITTI DEGLI HANDICAPPATI.  L'art, 3 della Costituzione garantisce l'eguaglianza dei cittadini senza distinzioni di « condizioni personali ».  Di fatto l'unica certezza offerta agli handicappati dalla nostra società è quella di essere oggetto di emarginazione e al più di una « pietà » che è solo funzionale allo sfruttamento clericale della  loro drammatica condizione umana.  Una nuova legislazione della materia non deve solo creare nuovi e progressivi spazi di tolleranza, rimuovendo tutte le forme di discriminazione e di speculazione, ma deve farsi carico di partire dalla condizione estrema di « diversità » dell'handicappato per _::,_ delineare una società che abbia strutture scolastiche e produttive che siano nel loro complesso a misura d'uomo. In sostanza la ;., condizione dell'handicappato non deve servire a creare delle « zone i franche » alla violenza delle istituzioni, ma ad allargare per tutti lo spazio di libertà e di non repressività delle istituzioni.  Una scuola come una fabbrica attenta e rispettosa dei diritti | dell'handicappato lo sarà anche per i diritti di tutte quelle classi escluse storicamente dalla fruizione della comune cultura, spesso  anche della lingua comune, violentate attraverso i ritmi, insostenibili non solo per gli handicappati, ma anche per i cosiddetti  « normali », della catena di montaggio e delle condizioni di lavoro in genere.  Questa legge dopo aver posto norme generali per rimuovere non solo le forme più evidenti di discriminazione, ma pure le misure di « ghettizzazione » degli handicappati attraverso la creazione di istituti, scuole e classi speciali, riconsidera tutta la materia dell'assistenza pubblica, unificando il trattamento delle varie categorie e trasferendo la competenza relativa alle Regioni.  DIRITTI DI ALTRE CATEGORIE DI SOTTOPROTETTI REVISIONE DELLA LEGGE SULLA DROGA.  L'art. 32 della Costituzione tutela la salute come fondamentale diritto dell'individuo e interesse della collettività.  La recente legge sulla droga, mentre ha avuto il merito di avviare in positivo e non più in termini meramente repressivi il discorso relativo allo spaccio e l'uso degli stupefacenti, è assolutamente inadeguata a risolvere il problema alla luce delle più moderne acquisizioni scientifiche.  Sotto parvenza di razionalizzazione la caccia alle streghe continua: e gli unici a trame profitto sono i trafficanti di eroina.  L'unico modo per impedire Io spaccio delle « droghe pesanti » e quindi la spinta all'allargamento del mercato attraverso il reclutamento di nuovi adepti è la distribuzione gratuita, sotto controllo pubblico, della droga pesante ai soggetti che siano ormai in condizione di dipendenza e, insieme, la liberalizzazione della marijuana.  Infatti i trafficanti di droga pesante cominciano con l'introduzione sul mercato di droga leggera, fanno poi sparire per periodi notevoli la sostanza già introdotta per imporre, inizialmente a prezzi bassissimi, la droga pesante, usando poi come spacciatori i soggetti intossicati e non più in grado di far fronte all'aumento vertiginoso dei prezzi. Per spezzare la catena e congelare il numero dei tossicomani occorre che la produzione e il commercio della droga leggera (che scientificamente non provoca fenomeni di dipendenza) non sia più monopolizzato dai trafficanti internazionali di droga pesante e quindi liberalizzato, e, al contempo, che i già intossicati, ricevendo gratuitamente dosi necessario di stupefacente  non siano più costretti ad essere complici dell'allargamento del mercato illecito.  DIRITTI DEL CITTADINO COME MEMBRO DI COMUNITÀ VOLONTARIE DIRITTI DEL CITTADINO NELLE CONFESSIONI RELIGIOSE.  L'art. 8 della Costituzione, ponendo la norma-chiave del nostro sistema giuridico nella materia ecclesiastica, stabilisce che tutte le confessioni « sono egualmente libere ».  Facendo leva su questa norma la dottrina ha individuato nelle confessioni i soggetti titolari di un vero e proprio diritto collettivo di libertà che si affianca ai diritti individuali della tradizione liberale.  Ora il riconoscimento di questa dimensione nuova della libertà  pone un problema di non agevole soluzione: segnare con sicurezza la linea di demarcazione fra libertà collettiva e libertà individuale,  fra poteri della confessione e diritti del fedele.  E' chiaro che in una prospettiva democratica i diritti inviolabili del singolo devono prevalere su quelli della confessione.  La Repubblica che non crea i diritti, ma li « riconosce » (art. 2 Cost.) e perciò non potrebbe violarli neppure, per paradosso, con una legge costituzionale, non può poi dare sanzioni civili ad atti e sentenze delle confessioni religiose che quei diritti conculchino, non può farsi braccio secolare della repressione ecclesiastica.  Di qui la necessità d'una norma generale che non solo abroghi le disposizioni dei Patti lateranensi con essa incompatibili (cosa che del resto fa un altro titolo di questa legge) ma faccia cadere anche norme illiberali relative ad altre confessioni, di cui le stesse minoranze religiose chiedono il superamento.  DIRITTI DEL CITTADINO NEI PARTITI POLITICI.  L'art. 49 della Costituzione afferma: « Tutti i cittadini hanno diritto di associarsi liberamente in partiti per concorrere con metodo democratico a determinare la vita nazionale ».  Di fatto le macchine di partito hanno finito coll'espropriare gli iscritti, e attraverso essi tutti i cittadini, dei diritti alla partecipazione politica.  Tutti sanno che in Italia vi sono partiti nei quali non si procede all'espulsione di chi è sospettato di connivenze mafiose e di violazione dello Statuto ma semmai di chi ha avuto l'ingenuità di  voler denunciare i fatti.  Questa legge, senza violare l'autonomia interna dei partiti,  cerca di modificare profondamente la situazione. Essa prevede infatti il diritto degli iscritti al controllo dei tesseramenti, la invalidità delle deleghe nelle assemblee e nelle votazioni per la scelta dei candidati, la possibilità che il giudice, senza entrare nella vita interna dei partiti con atti d'autorità, solleciti con una pressione di carattere morale gli organi interni a rendere giustizia.  DIRITTI DEI CITTADINI NEI GRUPPI POLITICI. *  La Costituzione (art. 71 e 75) prevede strumenti e momenti di democrazia diretta: l'iniziativa popolare per la presentazione delle  leggi, il referendum popolare.  Il regime delle stragi fa strage, innanzitutto, dei diritti costituzionali dei cittadini: e con artifici inammissibili tende ad abrogare di fatto le norme sul referendum e sull'iniziativa popolare,  Di recente si è avuta l'impudenza, da parte democristiana, di proporre, come se fosse una cosa seria, di spogliare ottocentomila elettori del loro diritto al referendum attraverso un decreto-truffa:  in una ideale e mai smentita continuità col fascismo che attraverso decreti-truffa soppresse le libertà degli italiani.  Questa legge reagisce rafforzando gli istituti di democrazia diretta: sostenendo le iniziative popolari col rimborso delle spese sostenute, l'accesso alla televisione, la possibilità d'intervento diretto in Parlamento.  DIRITTI DEI CITTADINI NELLE ORGANIZZAZIONI DEL LAVORO.  La Costituzione (art. 3) garantisce l'uguaglianza dei cittadini. Conquiste recenti, in quanto limitate ad alcune categorie di cittadini, vengono di fatto a vulnerare il principio d'uguaglianza. E' il caso dello Statuto dei lavoratori e della sua mancata estensione ai pubblici dipendenti nonché ai dipendenti di imprese di piccole dimensioni,  Questa legge corregge una simile situazione di squilibrio fra posizioni formalmente diverse, ma sostanzialmente eguali.  DIRITTI DEL CITTADINO COME MEMBRO DI COMUNITÀ' « NECESSARIE ».  L'art, 2 della Costituzione garantisce « i diritti inviolabili dell'uomo sia come singolo sia nelle formazioni sociali ove si svolge la sua personalità ». E i giuristi insegnano che le formazioni sociali, le comunità nelle quali l'individuo si trova inserito possono essere volontarie — in quanto traggono origine dall'autonomia, dalla volontà dei privati — (ad esempio le associazioni politiche o religiose) o necessarie — in quanto traggono origine da un atto d'impero d'una qualche autorità — (ad esempio le caserme).  E' evidente che di fronte alle comunità necessarie l'individuo si trova tanto più indifeso ed inerme che di fronte alle comunità che egli abbia create con un atto di volontà e modellate a sua immagine e somiglianza.  La logica tradizionale è stata nel senso che in esse, proprio in ragione del loro carattere necessario, non si ponesse un problema di tutela di diritti individuali, '  Ma la logica delle libertà, che è poi la logica della Costituzione, è all'opposto nel senso che i diritti dell'uomo vanno tanto più garantiti quanto più sono indifesi ed esposti.  E d'altro canto è solo aprendo dei varchi, delle zone franche, degli spazi di libertà e di partecipazione all'interno di queste comunità che se ne può  preparare il radicale superamento, il riassorbimento in una società  regolata, meglio ancora autoregolata.  Questo titolo della legge ha dunque, nella sua ispirazione ideale, uno spiccato carattere di transitorietà: assume realisticamente a presupposto l'esistente per introdurvi germi di novità, per innestarvi processi dialettici alternativi.  Esso prende atto che esistono « regni della necessità » solo per farli progressivamente estinguere trasformandoli in « regni della libertà »: meglio ancora risolvendoli in una piena libertà umana che non conosca « regni » di nessun genere.  DIRITTI DEI RICOVERATI NEGLI OSPEDALI.  La Costituzione dice: « La Repubblica tutela la salute come fondamentale diritto dell'individuo e interesse della collettività »  (art. 32).  Ora chi dice tutela del diritto dice anche possibilità di partecipazione del suo titolare, l'individuo, alla sua realizzazione.  I baroni della medicina hanno di fatto calpestato contemporaneamente l'interesse della collettività ed i diritti degli individui, gestendo gli ospedali secondo una implacabile logica autoritaria che li ha condannati alla più totale inefficienza se non anche alla  paralisi.  Assicurare negli ospedali i diritti di libertà e di partecipazione degli ammalati e delle loro famiglie, introdurre, attraverso commissioni rappresentative delle realtà locali e delle istanze di base, forme di controllo sociale non significa fare un astratto discorso garantistico, ma porre le basi perché le istituzioni ospedaliere ritrovino la loro funzionalità ed efficienza.  Questa legge utilizza gli apporti più incisivi della moderna scienza medica, configurando una vera carta dei diritti dei ricoverati, segnatamente — secondo recenti proposte di base — dei bambini ricoverati, che devono a tutti i costi essere salvati da un impatto traumatico dagli effetti remoti imprevedibili coi meccanismi alienati dell'istituzione ospedaliera. Particolarmente incisive anche le norme istitutive di commissioni di controllo sull'attività ospedaliera e sulle sperimentazioni di nuovi tarmaci.  DIRITTI DEI RICOVERATI NEGLI OSPEDALI PSICHIATRICI.  L'art, 32 della Costituzione afferma che « nessuno può essere _M_ obbligato a un determinato trattamento sanitario se non per disposizione di legge»; e precisa che «la., legge non può in nessun ;| caso violare i limiti imposti dal rispetto della persona umana ». |  Ma non c'è in Italia nessuno che ignori che tutti i manicomi, | giudiziari e non, sono autentici lager, ove sarebbe semplicemente _-y_ derisorio continuare a parlare di rispetto della persona umana:la persona umana non c'è più, viene lentamente assassinata: fino a giungere ai casi più estremi e clamorosi della distruzione fisica, di ricoverati ridotti, per incuria che rasenta il disprezzo della dignità della vita, come si è appreso dalle cronache, a torce umane.  Certo il male andrebbe curato alla radice; abolendo i manicomi, creando centri-servizi aperti ed inseriti nelle realtà territoriali, secondo le indicazioni della psichiatria moderna.  Per ora, tuttavia, occorre registrare il dato della resistenza dei pregiudizi e, insieme, dello stato di divisione ideologica delle correnti più avanzate.  Nell'attesa d'una riforma globale occorre almeno una terapia d'urgenza, che restringa la funzione degli ospedali psichiatrici a quella di luoghi di custodia di quei soggetti che abbiano date prove incontrovertibili di essere pericolosi a sé o agli altri e per il tempo in cui duri tale stato di pericolosità.  Questa legge non solo disciplina con criteri oggettivi i presupposti del ricovero, ma circonda di procedure e garanzie rigorose l'internamento, prevede la revisione periodica dei provvedimenti di ricovero, tutela la libertà del ricoverato, la sua immunità da trattamenti dolorosi o pericolosi, la sua possibilità di comunicazione col mondo esterno.  Essa, inoltre, abolisce l'abominio dei manicomi giudiziari.  DIRITTI DEI MILITARI.  In tutta la vita della repubblica la Costituzione registra la propria mancata attuazione. Ma c'è un settore nel quale essa è addirittura abrogata e vietata; le Forze Armate.  Nelle caserme la Costituzione è messa fuori legge attraverso tre complessi normativi: l'ordinamento giudiziario militare, il codice penale militare, il regolamento di disciplina.  E' paradossale ma emblematico che i militari, per rivendicare i loro inalienabili diritti costituzionali, debbano partecipare alle manifestazioni pubbliche spesso con il volto coperto, come se fossero banditi e con loro bandita la Costituzione.  E' evidente che questa abrogazione di fatto delle garanzie costituzionali non è casuale e non è nemmeno riferibile ad una particolare situazione politica ma è la conseguenza di un modo d'essere permanente e forse non eliminabile totalmente se non con l'abolizione di tutti gli eserciti.  Tuttavia occorre costringere il potere a rispettare almeno le regole che esso stesso si è date e perciò ad applicare anche nelle caserme la Carta Costituzionale.  D'altro canto una battaglia che coinvolga in prima persona i militari di ogni grado, per la prima volta partecipi della crescita democratica del paese, è un momento necessario ed indispensabile di un più ampio processo di revisione critica delle stesse funzioni  istituzionali delle FF.AA. che porti in prospettiva al loro superamento.  Di fronte alla difficoltà rappresentata dall'esistenza dell'ari. 103 della Costituzione, la competenza sui reati militari non si è potuta integralmente trasferire alla giurisprudenza ordinaria, ma si è scelta la via di ridefinire legislativamente il concetto di reato militare, riducendo al massimo la sua area di incidenza, e d'altra parte di superare la specialità di struttura dei tribunali militari.  Questa legge definisce come reato militare quello che sia commesso dal militare solo ed esclusivamente nelle situazioni operative (ad esempio durante una esercitazione): questo perché se di trattamento speciale in sede penale di alcuni cittadini si è costretti a parlare, questo può essere giustificato solo in situazioni assimilabili a quelle belliche.  Inoltre essa ristruttura i tribunali militari per evitare che la loro « giustizia » sia sempre « ingiustizia di capi » e che i giudici militari nell'interpretazione delle leggi siano sottratti di diritto al controllo della Cassazione e si sottraggano di fatto al controllo della Corte Costituzionale.  Perciò, dopo aver abrogato il vecchio ordinamento giudiziario militare, la legge prevede che i collegi nei quali si articolano i tribunali militari siano composti in prevalenza di civili e che in essi siano obbligatoriamente rappresentati, per estrazione a sorte, non solo gli ufficiali di carriera ma pure i soldati, i sottufficiali o gli ufficiali a seconda della qualifica dell'imputato.  Inoltre dopo aver abrogato le norme autoritarie del codice penale militare di pace la legge trasferisce la competenza a conoscere della maggior parte dei reati da esso previsti ai tribunali ordinari, restringendo la competenza dei tribunali militari.  Infine la legge contiene una norma di delega per l'emanazione di un nuovo regolamento di disciplina che vincola rigidamente il Governo ad emanare un testo conforme alle richieste dei movimenti democratici dei militari.  DIRITTI DEI DETENUTI.  L'art. 27 della Costituzione afferma: « Le pene non possono consistere in trattamenti contrari al senso di umanità e devono tendere alla rieducazione del condannato »,  La recente riforma dell'ordinamento penitenziario rappresenta una tappa importante nella realizzazione del modello indicato dalla Costituzione: peraltro essa non incide se non sugli aspetti marginali del problema, lasciando sussistere tutte le cause per cui il carcere è scuola di delitto e di corruzione.  Come può decentemente affermarsi che le nostre pene non sono « trattamenti contrari al senso di umanità » se solo si riflette al problema della violenza sessuale nelle carceri, se solo si considera che, in uno Stato sedicente di diritto, tutte le condanne, specie  di minori, contengono una pena accessoria non scritta, ma non  meno reale all'omosessualità imposta attraverso la tortura d'un'impossibile astinenza?  E come può dirsi che le pene tendono alla rieducazione se vi sono leggi che contemplano nel caso di condanna la risoluzione del rapporto di lavoro, nel caso di rinvio a giudizio la sua risoluzione?  Questa legge non affronta il problema, che pure società avanzate come la Svezia si son poste, del superamento dell'istituto carcerario; ma tende almeno a non fare del carcere un inferno, che  non muterà la sua natura solo per qualche larvale commissione interna di detenuti,  Essa riconosce il diritto dei detenuti a comunicare col mondo esterno, ad esercitare tutti i diritti politici, a non essere oggetto di sfruttamento nell'attività lavorativa, e prevede strumenti efficaci di controllo sulle condizioni di vita e di lavoro nel carcere, sanzioni che operino da deterrente contro possibili abusi delle autorità di custodia.  Ma la sua novità più incisiva è quella per cui il rapporto di lavoro non si risolve, ma resta solo sospeso durante l'esecuzione della pena, tanto nell'impiego pubblico che in quello privato.  Tutti sanno che la causa maggiore delle « ricadute » è nella impossibilità per il liberato dal carcere di trovare lavoro. Ma la falsa pietà della borghesia trova la propria gratificazione nella creazione di ridicoli ed inutili patronati di vecchie signore o nelle elargizioni e nelle elemosine delle dame di San Vincenzo. Opposta è la filosofia di questa legge; che conserva il posto di lavoro a chi lo aveva, che qualifica professionalmente chi non lo era,  che prevede prestiti sull'onore agli ex-detenuti per l'inizio di una professione o di un'arte.",NA,NA
