"text","cmp_code","eu_code"
"Il PSI si batte contro l'egemonia e il sistema di potere democristiano che sono la causa fondamentale della crisi grave del paese. La fine del predominio democristiano è la condizione preliminare per ogni soluzione democratica della crisi politica italiana.  Per questo il PSI pone alle elettrici e agli elettori la « questione socialista » che consiste nell'esigenza della crescita del peso elettorale e del ruolo politico essenziale del PSI, il solo partito che abbia per la sua storia, le sue tradizioni, la sua rappresentanza sociale, la funzione di garantire e di sviluppare il progresso della democrazia verso il socialismo, senza che su di esso pesi il rischio di alcun integralismo o egemonia di partito.  Il PSI chiede un radicale mutamento di direzione politica e ripropone per l'immediato la formazione di un governo che, sulla base di un programma di effettiva svolta, associ nella sua maggioranza tutte le forze democratiche costituzionali, per fronteggiare la situazione di emergenza, mobilitando tutte le energie del Paese;  questo pone il problema della assunzione diretta di responsabilità da parte dei comunisti, a cui il PSI, sulla base della rispettiva autonomia di giudizio e di decisione, è favorevole.  Soluzioni diverse dal governo di tutte le forze costituzionali sulla base dei risultati elettorali e dei comportamenti dei partiti saranno prese in esame dal PSI soltanto se esse implicheranno una profonda svolta politica verso sinistra nella direzione del Paese.  Il PSI ritiene questa fase un momento della sua azione rivolta a creare le condizioni numeriche e politiche per l'alternativa socialista, e per questo opera fin 'da oggi per un mutamento profondo dei rapporti tra le forze sociali e politiche del Paese.  II PSI, qualunque sia la caratteristica del governo, si impegna ad estendere ed approfondire tutte le libertà democratiche di pensiero, di religione, di espressione, di associazione, di movimento. Esso si impegna altresì a garantire il pluralismo e l'autonomia sindacale rispetto al governo ed ai partiti. Il PSI, mediante le conquiste sociali che propugna e la liberazione dai limiti materiali della servitù economica, battendosi per la libertà dal bisogno, mira a dare il massimo di possibilità ed occasioni al libero espandersi della personalità umana.  Il PSI è il partito, che prima di altri e con maggiore coerenza si è battuto e si batte per il divorzio, per la democratizzazione dell'esercito delle Forze Armate, per l'aborto libero nelle prime settimane su decisione della donna, gratuito ed assistito dall'organizzazione sanitaria pubblica per il nuovo diritto di famiglia, per una effettiva liberazione della donna e per la sua eguaglianza con l'uomo, per la piena libertà dell'espressione artistica, per il rispetto di tutte le opinioni, per un ordinamento statale e dell'amministrazione realmente aperto a tutti ed in particolare alle parti più deboli della popolazione, per una gestione effettivamente democratica della RAI-TV secondo i principi della riforma. La libertà è inseparabile dalla uguaglianza e dalla giustizia, senza delle quali essa diviene ipocrisia ed oppressione dei potenti contro i deboli.  Fondamentale per il PSI è la tutela della libertà del pensiero e della cultura, come anche dell'espressione artistica. Tale principio non può essere una semplice affermazione verbale, che poi viene rinnegata nei fatti allorché si determinano condizioni intollerabili per scrittori ed uomini di cultura non conformisti. Il PSI crede nella sua verità, ma non intende imperla ne in modo autoritario, ne mediante forme surrettizie di governo, ne allettando gli intellettuali in alcuna guisa. Esso rispetta la verità altrui, è per la tolleranza contro il fanatismo ed il dogmatismo e diffida di qualsiasi tipo di egemonia, che finisce con l'essere in contrasto con il pluralismo.  Per quanto riguarda i rapporti fra lo Stato e la Chiesa, il ^ PSI nello spirito della Costituzione intende garantire non solo W| nei principi, ma nella pratica la libertà della chiesa cattolica, come '^f delle altre confessioni, di esercitare il proprio libero magistero 1^ della Chiesa nella religione e nel suo insegnamento morale. Nello y stesso tempo il PSI richiede l'assoluto rispetto dell'autonomia e? sovranità dello Stato da qualsiasi ingerenza nella propria sfera. e si batte per il rafforzamento della sua laicità.  In questo spirito conviene condurre rapidamente a termine .la procedura per la revisione del Concordato. Sorto in un'epoca nella quale lo Stato autoritario per i fini del suo proprio consolidamento' ricercava un'intesa con la Chiesa, esso ha perduto oggi gran parte della sua ragione d'essere.  Tuttavia il PSI riconosce l'opportunità di una revisione che aggiorni il Concordato alle condizioni storiche  attuali ed alle esigenze dello Stato democratico, modificando istituti e norme superati.  IL RUOLO INSOSTITUIBILE DEL PSI NELL'AREA DELLA SINISTRA.  II PSI, ribadisce la sua piena autonomia e la sua insostituibile funzione nel movimento operaio italiano. Nei confronti del comunismo esso riafferma le sue proprie caratteristiche democratiche e la sua concezione europea ed occidentale dei valori storici ed umani del socialismo. Esso sottolinea i progressi compiuti dal partito comunista italiano su questa stessa via, ma rileva il persistere di ambiguità e contraddizioni dipendenti dai vincoli con il movimento comunista internazionale.  RAPPORTO CON I CATTOLICI DEMOCRATICI E LOTTA ALL'INTEGRALISMO.  II PSI rileva l'importanza dei rapporti con i cattolici democratici, ma respinge recisamente il perpetuarsi dell'egemonia democristiana nel governo del Paese, che ha la responsabilità dello stato attuale di grave crisi e di disgregazione delle stesse istituzioni democratiche, dopo quasi trent'anni di pressoché esclusivo potere, compreso il periodo del centro sinistra, nel quale nonostante gli sforzi compiuti dal PSI e talune importanti riforme realizzate per merito principale dell'iniziativa socialista, non si è modificata, la concezione integralista ed egemonica democristiana, con la conseguenza di identificare Stato e partito e di praticare metodi di governo, che hanno favorito il diffondersi della corruzione a tutti i livelli e minato l'efficienza dell'amministrazione.  LE ALLEANZE INTERNAZIONALI E CONDANNA DEI REGIMI FASCISTI.  II PSI accetta le alleanze internazionali stipulate dall'Italia nella loro interpretazione distensiva e geograficamente delimitata ed è contrario ad iniziative unilaterali, che modifichino l'equilibrio delle forze; in questo quadro U PSI sottolinea la necessità di un effettivo controllo parlamentare su tutti gli impegni derivanti d’Alleanza Atlantica. Il PSI considera l'Italia parte integrante dell'Occidente nelle sue tradizioni e realtà politiche democratiche, respingendone quelle imperialistiche, e si propone di imprimere maggiore dinamismo ed autonomia nella politica estera italiana.  La costruzione di un'Europa unita economicamente e politicamente costituisce il suo principale obiettivo, del quale una tappa importante può essere costituita dalle elezioni dirette del Parlamento europeo, che vanno tenute nel 1978, Per tali elezioni il PSI è  favorevole ad un programma comune da concordarsi con i partiti socialisti e socialdemocratici dell'Europa.  Secondo le sue tradizioni il PSI appoggia la lotta dei popoli contro il fascismo, in particolare in Cile e negli altri Paesi dell'America Latina dove la libertà è stata soppressa, e sostiene i popoli EX coloniali, che si stanno costruendo il loro destino, fa proprie le esigenze degli stati minori in qualunque parte del mondo contro qualsiasi forma di limitazione alla loro sovranità ed indipendenza, avversa e respinge interferenze straniere nella politica italiana o di qualunque altro Paese.  Il Partito Socialista Italiano considera i lavoratori emigrati elemento centrale di una strategia tendente a saldare una rinnovata azione internazionalista alla battaglia più generale per una diversa politica economica in campo interno ed internazionale che abbia come obiettivi di fondo quelli della piena occupazione e del superamento degli squilibri territoriali.  Sul piano comunitario il PSI considera necessario un diverso e più stretto collegamento delle politiche migratorie a livello europeo con le politiche sociali e di riequilibrio economico.  Da parte propriamente italiana una nuova politica di tutela della emigrazione dovrà organizzarsi attorno a due aspetti. Il primo è quello della riforma e del rafforzamento delle strutture amministrative con particolare riferimento alla scuola, alla formazione professionale ed alla sicurezza sociale. Il secondo è quello relativo alla promozione sociale delle collettività emigrate che deve articolarsi nelle due direttive della integrazione e della partecipazione.  PER UNA PROFONDA SVOLTA ECONOMICA E PER LE RIFORME.  Scopo fondamentale del PSI è la ricostruzione del sistema economico, il rafforzamento della sua base produttiva, la mobilitazione a fini collettivi di tutte le risorse del Paese, a cominciare dalle forze di lavoro. La piena occupazione e la sicurezza della vita per tutti ed in particolare per i giovani e le donne, che più degli altri risentono del peso della crisi, sono un imperioso dovere dello Stato democratico e del governo che si costituirà dopo le elezioni.  Per conseguire tali finalità occorre rimuovere tutti gli ostacoli che finora hanno impedito la piena espansione delle forze produttive. Occorre battersi per valori alternativi a quelli attuali, la piena occupazione, i consumi collettivi e sociali, una maggiore uguaglianza del tenore di vita. Occorre rapidamente dare certezza all'attività economica, stabilire con chiarezza le disponibilità gli finanziamento e dentro queste tracciare i programmi da perseguire, gli investimenti e i tipi di attività produttiva verso cui orientare l'economia italiana. In una parola si tratta di passare dalla provvisorietà e dall'incertezza attuali, che lasciano insicuri gli imprenditori e fanno sopravvivere sprechi e rendite parassitarie, ad un'azione politica seria, che via trasformi nel senso del maggiore incremento ed economicità del processo produttivo l'attuale struttura. In questo senso va inteso il programma di ristrutturazione industriale. Questo va, diretto alla riduzione dei vincoli imposti dal mercato internazionale, all'ammodernamento tecnologico, alla massima utilizzazione delle capacità produttive ed all'ampliamento dell'occupazione, soprattutto nel Mezzogiorno,  Tutto questo non è possibile senza una programmazione economica, di tipo qualitativamente nuovo, che raccolga ed interpreti le esigenze espresse dalle forze sociali e dalle autonomie locali, con particolare riferimento alle regioni, sotto il controllo del Parlamento. Essenziale è che lo Stato possa disporre efficacemente di tutti i propri strumenti di intervento, a cominciare dalle Partecipazioni statali, che vanno sottratte alle influenze di partito, liberate dagli inceppi di tipo feudale e dal soffocante accentramento burocratico che ne compromettono l'attività rafforzate con una sana gestione economica.  Il sistema bancario italiano andrà profondamente rinnovato per rispondere alle esigenze di ristrutturazione economica e finanziaria del Paese, eliminando ogni gestione clientelare e tutte le collusioni ed interferenze con i gruppi monopolistici.  Sarà presa in esame l'opportunità di avanzare proposte rivolte a realizzare un'effettiva democrazia industriale mediante il controllo dei programmi di investimento e di ristrutturazione dell'impresa, entro il quadro della programmazione nazionale, anche per favorire un processo verso l'autogestione.  COLPIRE I PRIVILEGI LE RENDITE, LE SPECULAZIONI.  Un governo a partecipazione socialista deve porsi in grado di conseguire la stabilità dei prezzi, combattendo energicamente le cause dell'aumento continuo del costo della vita, che è fonte di insicurezza e tensioni sociali. Per questo fine occorre chiamare la collettività a nuovi sacrifici. Ma i costi maggiori non devono essere addossati alle parti più deboli, alle masse popolari, ai lavoratori. Occorre colpire i redditi più elevati della popolazione, invertendo la pratica fino ad oggi invalsa e quindi facendo sì che « chi più ha, più paghi ». Nella politica delle retribuzioni vanno scoraggiati gli aumenti per le categorie che dispongono di redditi più alti, mentre una lotta senza quartiere deve essere condotta contro l’evasione fiscale, con mezzi adeguati come l'accertamento a campione, la finalità di una politica di giustizia sociale va perseguita tassando drasticamente alti redditi.  La massima cura dovrà essere posta nel combattere le speculazioni sulle merci e sui beni, in particolare su quelli di prima necessità, per impedire che mediante il loro accaparramento si producano aumenti dei prezzi.  Per assicurare alla popolazione maggiore stabilità dei prezzi  nel campo alimentare dovranno essere rafforzate le funzioni dell'AIMA, restituita alle originarie finalità pubbliche per le quali venne istituita, e sottratta alla dipendenza di fatto dalla Federconsorzi.  UNA NUOVA POLITICA A DIFESA DELLA MONETA.  Per quanto riguarda il disavanzo valutario dovrà combattersi la politica delle misure contingenti, che costituisce una sotta di altalena con conseguenze nocive sul sistema economico, per sostituirla con una politica a lungo raggio, da perseguire con fermezza e costanza. In primo luogo vanno seriamente applicate tutte le misure necessarie per impedire la fuga dei capitali ed il loro impiego a fini speculativi sulla moneta. In secondo luogo dovranno contenersi i consumi dei beni, che pesano negativamente sulla bilancia valutaria, introducendo se occorre severe restrizioni e regolando in modo razionale il loro impiego all'interno. Nello stesso tempo occorrerà favorire il massimo sviluppo delle produzioni alimentari, in impeci per quei prodotti che incidono negativamente sul disavanzo valutario, come carni, semi oleosi e cosi via.  In terzo luogo vanno sostenute le esportazioni di beni con alto valore aggiunto, tenendo conto delle possibilità del mercato internazionale e dando maggiore sviluppo al commercio con i Paesi del terzo mondo che hanno disponibilità di materie prime e di prodotti energetici, ma non dispongono ancora di strutture industriali adeguate.  Infine, l'Italia dovrà perseguire una energica azione in sede comunitaria ed a livello internazionale per la ricostruzione di un equo sistema monetario,  L'AGRICOLTURA: FATTORE ESSENZIALE PER IL RILANCIO ECONOMICO.  Una parte preminente nel programma di ripresa dell'economia spetta all'agricoltura. Il PSf si impegna ad accrescere la produttività e redditività del settore primario, valorizzando l'impresa anziché la proprietà, eliminando tutte le forme parassitarie di intermediazione ed incoraggiando la costituzione di cooperative, associazioni e consorzi di produttori, che possano procedere direttamente alla raccolta, trasformazione e vendita dei prodotti,  La politica agraria del PSI ha per scopo; la difesa dei redditi e il miglioramento delle condizioni di vita e di lavoro nelle campagne; l'aumento della produzione e della produttività, che dovrà essere raggiunto mediante lo sviluppo di tutte le forme cooperative e associative; la difesa dei consumatori; che debbono pagare prezzi giusti, cioè compatibili con le esigenze dei produttori e con la situazione economica generale del Paese.  Partito Socialista Italiano 305  Le proposte che il PSI presenterà nel nuovo Parlamento si possono così riassumere: valorizzazione dei « piani di zona » globali per favorire la programmazione dal basso; costituzione di un fondo straordinario per finanziare le iniziative delle regioni; trasformazione dei contratti di mezzadria, colonia e compartecipazione di affitto; potenziamento e ristrutturazione dell'AIMA, che deve diventare strumento efficace della politica dell'import-export e delle scorte; riforma legislativa della Federconsorzi; riordinamento del credito agrario; nuova legge sulla cooperazione; riorganizzazione della ricerca e sperimentazione.  Occorre, inoltre, attuare il trasferimento effettivo di tutte le competenze in materia di agricoltura e foreste e per l'uso plurimo delle acque dallo Stato alle regioni, le quali, a loro volta, debbono decentrare i loro poteri alle province, ai comprensori, ai comuni e alle comunità montane. Conseguentemente, occorre trasformare il ministero dell'Agricoltura in un semplice organo di indirizzo e di coordinamento per la politica agricola e alimentare.  Il PSI, inoltre, ritiene indispensabile la formulazione di un accordo-quadro con l'industria, specialmente con quella a partecipazione statale, sia per la cessione di macchine, attrezzi, concimi necessari alla produzione, sia per l'acquisto dei prodotti agricoli da trasformare al fine di eliminare la distruzione dei prodotti ed ogni forma di « esclusiva » e garantire la remuneratività del lavoro contadino.  Il problema delle terre incolte dovrà essere affrontato nell'ambito dell'azione per il rinnovamento delle strutture e senza ricorrere a forme di esproprio indiscriminato, destinando le terre marginali a scopi adeguati alle loro caratteristiche. Infine, per l'utilizzazione di tutte le risorse e per modificare le attuali caratteristiche naturali, si dovrà procedere alla sollecita attuazione dei piani di irrigazione e forestazione già predisposti, intensificando soprattutto l'utilizzazione delle opere esistenti e solo parzialmente sfruttate.  Ma il rilancio dell'agricoltura italiana non può avvenire fuori dalla politica comunitaria, che dovrà, perciò, essere « rinegoziata » su nuove basi come da tempo ha proposto il PSI.  MEZZOGIORNO: AL SUO SVILUPPO È LEGATO IL SUPERAMENTO DELLA CRISI.  Un impegno essenziale riguarda il Mezzogiorno. Occorre che i nuovi organi per l'intervento straordinario operino per la massima occupazione produttiva (con priorità per l'industria e l'agricoltura) sotto il controllo periodico del Parlamento e delle Regioni.  Dovrà essere assicurata una rigorosa gestione dei fondi stanziati dalla legge, evitando il ripetersi della dispersione degli interventi per fini clientelari e predisponendo rapidamente per il tempo della scadenza della Cassa, cioè il 1980, tutte le misure atte a potenziare l'intervento pubblico, mediante una diretta responsabilità delle Regioni, nell'ambito della programmazione dello Stato.  Il PSI riafferma che la questione meridionale non può affrontarsi seriamente se non come momento essenziale della politica economica generale. In questo senso devono essere mobilitate tutte le forze e le energie disponibili per imprimere una svolta radicale agli indirizzi fino ad oggi prevalsi, che hanno sostanzialmente vanificato l'impiego dei mezzi nel Mezzogiorno ai fini del superamento delle sue inferiorità storiche.  E' emerso con crescente evidenza il legame tra la crisi delle strutture produttive nel Mezzogiorno e la crisi dell'apparato industriale del Paese, Pertanto la politica del decentramento industriale non può essere dissociata da una nuova e diversa strategia economica che punti sul rafforzamento della struttura produttiva del Sud e su una più stretta connessione tra ripresa industriale e ammodernamento dell'agricoltura.  UN PIANO ORGANICO PER L'OCCUPAZIONE DEI GIOVANI E DELLE DONNE.  Un piano per l'occupazione produttiva dei giovani e delle giovani dovrà essere predisposto ed attuato dal nuovo governo, con priorità assoluta per il Mezzogiorno. Nell'ambito del piano economico sarà necessario indicare le possibilità d'impiego, in modo che i giovani già nel periodo scolastico possano operare scelte che siano corrispondenti alle loro tendenze nel quadro dei bisogni dell'economia e dello sviluppo civile.  Impulso decisivo sarà dato all'occupazione femminile, elemento indispensabile per la liberazione sociale della donna e fattore primario per una svolta alternativa del Paese.  I PROBLEMI DELL'AMBIENTE E DELLA DIFESA DELLA NATURA.  I problemi dell'ambiente e della difesa della natura dovranno essere tra le maggiori cure del governo. Non solo con la legislazione all'interno e con la retta attività dell'amministrazione, ma anche con iniziative di carattere internazionale, occorrerà operare per l'inversione della tendenza attuale, che provoca profondi squilibri tra l'uomo e l'ambiente.  L'inquinamento e la degradazione derivanti dallo sfruttamento irrazionale dell'ambiente provocano un allarmante peggioramento della qualità della vita e determinano il diffondersi di terribili malattie, mentre lo sfruttamento incontrollato del suolo e dell'acqua già ci pone il problema della scarsità |,dei rifornimenti idrici, soprattutto dove esiste un'alta densità della popolazione.  Contro questi gravi fenomeni occorre rivolgere l'azione pubblica con intensità e costanza, nella coscienza della complessità e grandiosità del problema, degli interessi molteplici che si oppongono alla sua soluzione, ma anche del suo carattere fondamentale per la stessa sopravvivenza di una concezione umana della vita,  VALORIZZARE IL TURISMO, LO SPORT, IL TEMPO LIBERO.  L'azione dei socialisti a favore delle attività turistiche ha come obiettivo la difesa dei livelli di occupazione ed il rilancio delle attività produttive e dell'apporto valutario, mediante una diffusione del turismo sociale e la promozione di un moderno apparato pubblico di amministrazione del settore.  E' necessario un integrale trasferimento alle Regioni delle funzioni pubbliche nel turismo, con una conseguente riforma democratica degli enti e degli organismi che operano in questo campo, per uno stretto coordinamento tra i programmi di sviluppo turistico e quelli per la promozione della cultura, la tutela dei beni culturali, dell'ambiente e delle condizioni di salute dei lavoratori e degli anziani, per i trasporti e la motorizzazione.  Per i socialisti una svolta reale deve essere attuata nel modo di qualificare le attività del tempo libero, sportive e ricreative della popolazione, mobilitando le forze sociali e culturali, le organizzazioni di massa democratiche, le autonomie locali e i sindacati intorno ad una nuova politica sociale e formativa in questo settore, che si colleghi alla più generale azione che il PSI persegue per garantire migliori condizioni di lavoro, una migliore qualità della  vita nelle aree urbane ed extraurbane, una più rigorosa tutela della salute pubblica.  PER LA RIFORMA URBANISTICA E L'EQUO CANONE.  Un punto dolente è quello del nostro ordinamento urbanistico che costituisce un capitolo fra i più deludenti e penosi della politica di centro sinistra, sia per l'avversione democristiana ad una riforma generale seria, sia per il sabotaggio compiuto in concreto contro l'attuazione di leggi approvate, che introducevano un sia pure parziale regime dei suoli.  La questione va ripresa con decisione e con impegno, perché essa costituisce il necessario presupposto per superare la grave crisi dell'attività edilizia ed i fenomeni discorsivi che si sono provocati, con una eccedenza rispetto ai bisogni di case di lusso o per destinatari agiati e con una grave deficienza di alloggi popolari. L'edilizia è settore prioritario nella ristrutturazione dell'economia. Le sue tipologie dovranno rispondere agli accresciuti bisogni di servizi sociali, allargando il concetto di abitazione fino ad includere i servizi comuni autogestiti (mensa, ritrovi, ecc.).  3o8 Partito Socialista Italiano.  In pari tempo va finalmente definita la questione degli affitti, ponendo termine al regime vincolistico in atto ed alla pratica delle  proroghe limitate nel tempo, ed introducendo una stabile disciplina dell'equo canone, secondo le indicazioni ed i principi contenuti nella proposta di legge del gruppo socialista alla Camera.  RINNOVARE LE ISTITUZIONI PER RINVIGORIRE IL SISTEMA DEMOCRATICO.  Un rinnovamento delle istituzioni repubblicane si impone per rinvigorire il sistema democratico parlamentare fondato su ampie autonomie locali. Nell'impossibilità di modificare il sistema bicamerale, almeno conviene introdurre il principio che un disegno di legge si intende approvato da una Camera se un'altra non ne richieda il riesame con un quorum stabilito.  Le procedure parlamentari possono essere rese più sollecite e spedite, in modo da lasciare anche una più seria possibilità di controllo sull'attività amministrativa. Un'esigenza divenuta imperiosa, dopo che si è scoperta l'esistenza di una fitta rete di corruzione ad alto livello, riguarda il potenziamento dei poteri di controllo del Parlamento e delle sue Commissioni, attuando se occorre anche una riforma costituzionale, secondo l'esempio di ordinamenti democratici di altri paesi.  Il PSI proporrà all'inizio della nuova legislatura una riforma del sistema elettorale del Senato, e per quanto riguarda la Camera dei Deputati sosterrà l'abolizione del sistema delle preferenze o almeno correttivi ad esso, ed in ogni caso l'istituzione di un collegio unico nazionale con candidati designati nell'ordine dai partiti, da eleggersi mediante l'utilizzazione dei resti.  UNA PROFONDA RIFORMA DELL ORDINAMENTO GIUDIZIARIO.  L'esigenza imperiosa dei nostri tempi è quella di contrapporre alla continuità del vecchio Stato che venne restaurato a partire dal 1948, un rinnovamento profondo, che sia in piena armonia con lo spirito democratico della Costituzione. Questo bisogno di rinnovamento si sviluppa negli stessi corpi dello Stato, un tempo considerati come pilastri della conservazione, magistratura, polizia, forze armate, senza che le istituzioni si siano adeguate a tale crescente domanda di libertà e rinnovamento.  Il primo campo di straordinaria importanza riguarda l'ordinamento della giustizia, in essa compreso il codice penale e quello di procedura penale, nonché il sistema penitenziario. Per quest'ultimo si vengono realizzando importanti progressi, per effetto della riforma compiuta sotto la spinta di un ministro socialista. Per il diritto e la procedura penale si procede invece con troppa lentezza ed anzi nel campo delle misure preventive e repressive si è ricorso a provvedimenti parziali, ad inasprimenti delle pene per taluni reati ed a discutibili misure procedurali.  Il PSI si è a suo tempo battuto per evitare che fossero introdotte nella legislazione norme contrastanti con i principi della Costituzione ed ora si è fatto promotore dell'abrogazione di alcuni articoli della legge sull'ordine pubblico, che si sono dimostrati inutili e pericolosi. Esso ricollegandosi alla migliore tradizione liberale e classica del diritto penale riafferma che il crimine non si combatte o scoraggia con l'inasprimento delle pene, ma con misure sociali e con una efficiente organizzazione della giustizia e della sicurezza pubblica.  E' comunque urgente procedere ad una riforma complessiva del diritto penale, che tenga conto della realtà dei nostri tempi, che cancelli il carattere repressivo di classe dominante nel Codice Rocco, che attenui le pene per reati di poca entità e consideri con maggiore severità quelli che fanno capo ad una vera e propria industria capitalistica del crimine. Vanno inoltre abrogati tutti i titoli di reato che sono incompatibili con i principi di libertà sanciti dalla Costituzione, a cominciare dal reato di vilipendio.  Per quanto riguarda la procedura è non meno urgente sostituire l'attuale processo inquisitorio, pieno di formalismi e lungaggini, con tutte le infauste conseguenze che esso provoca, non ultima quella di indebolire fortemente la fiducia dei cittadini nella giustizia e di esporre persone per lungo tempo al discredito prima ancora che siano riconosciute colpevoli da un giudice. Un processo accusatorio più razionale, moderno e civile, permetterebbe di eliminare tali gravi pregiudizi e di far svolgere alla luce del sole tutta l'attività processuale, ponendo accusa e difesa sullo stesso piano, garantendo il libero contraddittorio e consentendo all'opinione pubblica di esercitare un giusto controllo, ben diverso dalle ondate scandalistiche che si sollevano intorno al processo inquisitorio, dominato dal segreto e nello stesso tempo esposto ai pericoli delle divulgazioni di notizie, che pregiudicano il corso della giustizia e la persona degli indiziati, i quali non hanno alcuna tutela.  Per quanto riguarda l'ordinamento dei giudici il PSI è favorevole ad una riforma del Consiglio Superiore della magistratura, che garantisca la sua composizione su basi proporzionali. Inoltre è necessario garantire la piena indipendenza del giudice, sottraendolo ad ogni dipendenza gerarchica, modificando l'attuale sistema dell'avocazione dei processi e della loro assegnazione.  DEMOCRATIZZAZIONE ED EFFICIENZA DELLE FORZE DI POLIZIA.  Particolare importanza riveste il riordinamento della Pubblica sicurezza, nel senso dell'efficienza e della democratizzazione. II PSI ritiene tuttora valida l'esigenza del riconoscimento dell'organizzazione sindacale, senza diritto di sciopero, per gli appartenenti alle forze di polizia.  LA RIFORMA DELLA SCUOLA: UNA QUESTIONE Di CIVILTÀ.  Il problema pregiudiziale per il buon funzionamento delle forze di polizia è quello di garantire ai loro membri che essi sono pari a tutti gli altri cittadini, che non sono strumenti di persecuzione contro nessuno e nello stesso tempo.  II PSI ribadisce il suo impegno per una effettiva realizzazione della riforma della scuola. In primo luogo per la riforma universitaria, prendendo come testo di base quello della legge 612 in esame durante la precedente legislatura e non più ripresa in quella che si è testé disciolta. Tale legge di riforma dovrà fasciare un ampio campo di sperimentazione all'autonomia universitaria, dovrà regolare i rapporti con il territorio ed il decentramento dei servizi di sostegno degli studenti. I problemi del personale non ancora di ruolo dovranno essere risolti in modo organico, rifuggendo da misure come quelle cosiddette urgenti, che poi, soprattutto nel campo del personale docente, sono restate sulla carta.  Per quanto riguarda la scuola secondaria il nostro partito conferma le linee dell'iniziativa assunta con tre disegni di legge, mirante all'unificazione generale del sistema formativo di gestione statale, con un'area comune a tutti e in indirizzi professionali ed orientativi di crescente specificità, sistema affiancato da iniziative regionali per corsi brevi di specializzazione professionale, consentendo rientri successivi nella scuola. La scuola elementare può essere anticipata a 5 anni di età, l'obbligo dell'istruzione elevato a 16 anni, la scuola materna deve essere generalizzata in tutto il territorio mediante un programma.  L'idea ispiratrice del PSI è quella dell'estensione dell'istruzione senza limiti e pregiudizi di classe, assieme ad una selezione dei valori che non sia determinata da nessun privilegio. In questa visione è fondamentale tendere alla più alta qualificazione degli studi, in specie nel campo universitario, evitando pericolose cadute di livello, che si risolverebbero in danno per la democrazia.  CONTRO LE RESISTENZE E GLI INTERESSI CHE BLOCCANO LA RIFORMA SANITARIA.  II PSI ribadisce l'impegno, che ha sostenuto con vigore per oltre dieci anni, relativo alla riforma sanitaria. Indugi e ritardi non sono più tollerabili, se non si vuole una ulteriore degenerazione dei servizi ed un aggravamento della situazione finanziaria delle mutue. La legge di riforma avviata nella legislatura ora finita va approvata con gli opportuni miglioramenti per procedere all'attuazione del servizio sanitario nazionale, fondato sulla competenza delle regioni e sull'unità sanitaria locale.  Occorre contrastare non solo le tendenze ritardatici e battere i molteplici interessi che si oppongono alla riforma, ma anche le tendenze agli sprechi che sono proprie del sistema tuttora vigente, a cominciare dal non giustificato espandersi del consumo dei prodotti farmaceutici secondo l'interesse dei gruppi capitalistici interessati in questo campo.  L'idea ispiratrice della riforma è quella di conseguire la maggiore efficienza e giustizia del sistema sanitario il che può essere conseguito mediante l'istituzione di organi di autogoverno, come soluzione alternativa rispetto a quella imposta dai gruppi dominanti.  In una ripresa efficace della programmazione occorre perseguire piani precisi di edilizia ospedaliera, tenendo conto dei bisogni della popolazione e dello stato attuale delle strutture sanitarie.  SUPERARE LA CARENZA E L'INEFFICIENZA DEL SISTEMA PENSIONISTICO.  Malgrado la incisiva azione condotta dai socialisti per una completa riforma del sistema pensionistico, avviata con l'approvazione della legge del compagno Brodolini, la situazione del sistema pensionistico è tuttora carente e non efficiente.  al momento della cessazione della sua attività lavorativa,  I socialisti si batteranno per eliminare disuguaglianze, disagi e sprechi sul sistema pensionistico.  La gravita della situazione richiede azioni urgenti tendenti alla creazione di un sistema organico di sicurezza sociale ove ogni cittadino abbia quanto gli compete per il lavoro svolto, e possa vivere serenamente In particolare si propongono di realizzare:  — l'accelerazione delle liquidazioni delle pensioni.  — l'unificazione dei trattamenti minimi nella prospettiva dell'unificazione in un unico organismo di tutte le operazioni pensionistiche.  — la completa democratizzazione dell'INPS con il decentramento dei servizi per evitare i ritardi di pensione e gli sprechi.  — l'unificazione nell'INPS della riscossione dei contributi e il collegamento con l'anagrafe tributaria per evitare evasioni, assicurando la rapida soppressione degli enti e gestioni inutili.  Il PSI intende presentare proposte di legge per la riforma dell'assistenza pubblica, basate sulla costituzione di una rete di servizi sociali (dagli asili-nido ai servizi per l'assistenza agli anziani) in grado di soddisfare i bisogni fondamentali dei lavoratori e delle loro famiglie, mediante la creazione di servizi aperti che eliminino ogni forma di isolamento, di segregazione e di emarginazione dei bisognosi.  Vanno pertanto trasferite alle Regioni le attribuzioni, oggi disperse, in una pletora di enti inutili, in materia di organizzazione dei servizi, che possono essere così programmati con immediato riscontro alle esigenze delle realtà locali.  Va attribuita ai Comuni la gestione dei servizi sociali, imperniati nella unità dei servizi sanitari e sociali, gestione che deve essere fondata sulla partecipazione dei cittadini interessati.  L'ABORTO; il PSI SI BATTERÀ. PERCHÉ SIA LIBERO, GRATUITO, ASSISTITO.  La questione dell'aborto ha assunto un grande rilievo politico ed ha costituito l'oggetto di appassionate lotte nel corso degli ultimi tempi, contribuendo a porre con grande forza il tema della condizione della donna nella società contemporanea.  Il PSI ha avuto il merito di prendere per primo l'iniziativa di una proposta di legge per legalizzare i casi più gravi di aborto ed abrogare le norme inumane del codice Rocco, le quali avevano posto il regime penale dell'aborto sotto il titolo della tutela della razza. Successivamente esso ha inquadrato il tema dell'aborto in quello più generale della condizione della donna e ha sostenuto una riforma della legislazione nel senso dell'aborto libero nelle prime dieci settimane, gratuito ed assistito dal sistema sanitario pubblico. Nella battaglia parlamentare il PSI è stato il solo partito che si è battuto in modo coerente e deciso per questi principi, sostenendo l'autodeterminazione della donna contro il testo concordato dalla Commissione parlamentare, secondo il quale la decisione spettava comunque al medico. Allorché è stata annunciata l'iniziativa della raccolta delle firme per il referendum di abrogazione delle norme penali, le organizzazioni socialiste hanno dato il massimo appoggio ed a loro sostanzialmente si deve se è stato raggiunto e superato il numero di firme prescritte.  L'azione politica del PSI è stata rivolta a realizzare intorno al principio dell'autodeterminazione un'intesa di tutti i partiti democratici laici e principalmente dei comunisti, conseguendo — non senza avere dovuto superare notevoli difficoltà — un risultato positivo.  Il PSI ribadisce l'impegno per la prossima legislatura di approvare rapidamente una legge di riforma delle norme vigenti, che si fondi sui principi dell'autodeterminazione, della gratuità e dell'assistenza pubblica. Nello stesso tempo occorre sviluppare e estendere in tutto il territorio una rete di consultori pubblici ed autogestiti, i quali abbiano il compito di provvedere a fornire alla donna tutù i mezzi per una maternità responsabile, a cominciare dall'educazione sessuale. Infine occorrerà predisporre adeguate strutture per garantire che l'aborto possa effettivamente aver luogo nei modi previsti dalla legge.  Per la condizione della donna il PSI si impegna a presentare in Parlamento il progetto di legge per la parità tra i sessi che elimini ogni discriminazione a partire da quelle più gravi contenute nei codici.",NA,NA
