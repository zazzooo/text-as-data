"text","cmp_code","eu_code"
"Rinnovamento Italiano.  Manifesto Politico.  1 - Rinnovamento Italiano è un partito politico che, in base ai principi costituzionali, concorre con metodo democratico a determinare la politica nazionale.  2 - Rinnovamento Italiano si propone di:  favorire la partecipazione diretta dei cittadini alla vita democratica del Paese;  promuovere l'inserimento di persone capaci ed oneste nella direzione della cosa pubblica;  costruire una cultura di governo basata sulla solidarietà fra tutti i cittadini;  adeguare a criteri di efficienza la gestione dello Stato e delle sue strutture;  modernizzare i meccanismi di formazione delle decisioni politiche.  3 - Rinnovamento Italiano si ispira agii ideali e valori cristiani e laici che sono un riferimento costante nella storia d'Italia impegnandosi a sostenerli nella loro valenza sociale, per realizzare un'azione politica e di governo a difesa della dignità dell'uomo, dell'integrità della persona, della vita, della famiglia, degli anziani e dell'infanzia.  4 - Rinnovamento Italiano opera per il superamento di ogni divisione politica fra laici e cattolici, nella convinzione che una recuperata unità possa rafforzare l'azione di tutti i democratici.  5 - Rinnovamento Italiano opera per il superamento, delle divisioni tra i cittadini, rifiutando la contrapposizione fra le classi e per un'ampia riforma dello Stato sociale che, eliminando ogni abuso e privilegio, assicuri un'effettiva garanzia ai ceti più deboli promovendo il benessere civile ed economico di tutti gli italiani.  6 - Rinnovamento Italiano opera per rafforzare le condizioni di vita democratica del Paese e per rendere effettive le pari opportunità fra tutti i cittadini, ovunque risiedano.  7 - Rinnovamento Italiano crede nel lavoro come valore fondante della società civile e de! sistema economico e persegue l'espansione dell'occupazione; valorizza la flessibilità e la libertà del lavoro con l'eliminazione di inutili sovrastrutture normative e di vincoli non più attuali. Tutela le esigenze dei pensionati ai quali devono essere assicurate dignità e sicurezza di vita anche attraverso un giusto riequilibrio del sistema pensionistico che consenta l'eliminazione di disparità di trattamento e di ingiusti privilegi.  8 - Rinnovamento Italiano afferma e difende il valore unitario della Nazione Italiana e vuole contribuire attivamente alla costruzione di un'Europa unita, economicamente e politicamente; intende realizzare, sulla base del principio di sussidiarsela, un assetto in senso federalista delle autonomie locali caratterizzato dal più ampio decentramento per estendere le basi e gli strumenti della democrazia, le forme della partecipazione popolare, per dare maggiore spazio alla volontà e ai diritti dei cittadini.  9 - Rinnovamento Italiano vuole una riforma che, garantendo la stabilità politica, consenta agli elettori un potere di scelta diretta di chi dovrà assumere responsabilità di Governo a tutti i livelli istituzionali. Propone il superamento dell'attuale sistema bicamerale per evitare duplicazioni, per recuperare capacità decisionali, per rafforzare le scelte  legislative di ordine generate ed i poteri di indirizzo e di controllo del Parlamento sul Governo.  10 - Rinnovamento Italiano vuole:  favorire un'azione vasta ed incisiva di adeguamento della società italiana alla realtà economica e sociale delle grandi democrazie occidentali, attuando politiche rispondenti alle specifiche e diverse esigenze delle Regioni meridionali e di quelle settentrionali;  razionalizzare l'eccesso di leggi e regolamenti che soffocano le libertà dei cittadini, limitando lo sviluppo dell'economia di mercato ed il raggiungimento della piena occupazione.  11 - Rinnovamento Italiano vuole un sistema giudiziario efficiente e libero da qualsiasi condizionamento politico; crede in una Magistratura che, nel rispetto dette leggi e dei diritti di libertà dei cittadini, operi per la difesa della società da ogni forma di illecito ed in particolare per liberare [""Italia dalle organizzazioni criminali di stampo mafioso.  12 - Rinnovamento Italiano opera a sostegno dell'impresa, della produzione di beni e servizi, del commercio, dell'artigianato, delle arti, delle professioni; favorisce a tutti i livelli l'iniziativa individuale; promuove un vasto programma di liberalizzazione dell'economia italiana e di privatizzazione delle imprese a controllo pubblico.  13 - Rinnovamento Italiano riconosce il ruolo centrale dell'educazione, della scuola pubblica e privata, della cultura e della ricerca scientifica.  14 - Rinnovamento Italiano opera per la tutela dell'ambiente, in un contesto di sviluppo sostenibile, per la conservazione della natura, del paesaggio, dei patrimonio storico archeologico ed artistico, delle tradizioni nazionali e locali.  15 - Rinnovamento Italiano è un partito organizzato secondo i principi di democrazia interna e di trasparenza e fornisce ai propri membri e all'opinione pubblica tempestive ed esaurienti informazioni circa i suoi programmi, le sue strutture e le sue azioni.",NA,NA
