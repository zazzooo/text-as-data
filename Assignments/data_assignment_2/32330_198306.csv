"text","cmp_code","eu_code"
"ALCUNE PROPOSTE SUI  PROBLEMI ISTITUZIONALI.  LI ottava legislatura si è conclusa dopo aver costituito una Commissione bicamerale con un amplissimo mandato di indagine e di formulazione di proposte di revisione costituzionale ed anche di tutto il nostro ordinamento in ogni campo politico, amministrativo, sindacale, giudiziario.  Una revisione costituzionale si presenta già oggi come una esigenza inevitabile alla luce della esperienza e delle radicali trasformazioni che la nostra società ha subito nel corso di quasi 40 anni. Essa dovrà realizzarsi attraverso la ricerca del consenso di quelle stesse forze politiche che nel 1947 hanno dato vita alla nostra carta fondamentale.  I principali temi sui quali il PSDI si impegnerà per la definizione di valide soluzioni sono i seguenti.  La delegificazione.  L'obiettivo primario della delegificazione è di restituire funzionalità al Parlamento, riservando a questo la disciplina delle materie e degli istituti incidenti sui diritti fondamentali dei cittadini e sulle strutture portanti dell'ordinamento dello Stato, e attribuendo in via esclusiva all'esecutivo la normazione di dettaglio e di particolare complessità tecnica. A tale scopo la soluzione più organica sembra quella di elencare nella costituzione le materie coperte da riserva di legge attribuite di conseguenza alla competenza esclusiva del Parlamento.  Tenute ferme in linea di massima le riserve di legge già esistenti nella Costituzione si dovrebbe aggiungere una ulteriore riserva di competenza parlamentare per categorie generali in materia di: 1) organizzazione della difesa nazionale e della sicurezza dello Stato; 2) sicurezza pubblica e ordine pubblico; 3) riforma dei codici; 4) obiettivi e direttive generali dell'azione economica dello Stato (leggi di programma); 5) principi fondamentali per la legislazione regionale (leggi cornici).  6) contabilità di Stato.  Tutta la residua attività di indirizzo politico e di alta amministrazione verrebbe riservata all'Esecutivo. Un'innovazione così profonda nei rapporti tra la competenza del Parlamento e quella del Governo comporta che i, regolamenti aventi forza di legge dovrebbero essere sottoposti, nelle forme e procedure esistenti, al controllo della Corte Costituzionale.  Il Presidente detta repubblica.  Una revisione delta Costituzione, che abbia l'intento prioritario di conferire stabilità e funzionalità all'Esecutivo, non può prescindere dal considerare la  figura del Presidente della Repubblica.  E' stata avanzata l'ipotesi di elezione diretta del capo dello Stato, senza modifiche ai suoi poteri e alla durata del mandato.  Una tale riforma suscita certamente perplessità e riserve; e tuttavia essa consoliderebbe il carattere rappresentativo di questo organo costituzionale, attribuirebbe agli elettori in maniera immediata la scelta di colui che è destinato a rappresentare l'unità nazionale. L'elezione diretta avrebbe inoltre un grande valore democratico soprattutto in una situazione come quella italiana dove la elezione del Parlamento non consente al cittadino una chiara scelta della maggioranza di governo.  Il Parlamento.  La delegificazione e il rafforzamento dell'Esecutivo lungi dal costituire una diminuzione della funzione del Parlamento intendono esaltarne il ruolo politico fondamentale.  Deve essere mantenuto l'attuale sistema bicamerale; non è da escludere una riduzione del numero dei componenti delle due assemblee.  E' opportuno prevedere, mediante riforma dei regolamenti parlamentari, una procedura abbreviata per i testi legislativi che siano esaminati da una delle due Camere dopo che l'altra li abbia già discussi ed approvati.  Si potrebbe altresì sviluppare il ricorso a commissioni bicamerali sia per l'esame congiunto di progetti di legge prima della loro discussione in aula, sia per ricercare soluzioni ai casi di contrasto tra le due assemblee.  II Governo.  Per quanto riguarda il Governo occorrerà indirizzarsi verso un rafforzamento dei poteri di direzione e di coordinamento del Presidente del Consiglio e verso una più razionale definizione delle attribuzioni dei Ministeri.  Al Governo dovranno essere espressamente riservate tutte le competenze in materia di alta amministrazione, superando confusioni che si sono verificate a seguito dell'intervento diretto del Parlamento in questo settore.  Occorre inoltre modificare l'attuale situazione che esclude il Governo da qualsiasi potere effettivo nella fissazione dell'ordine del giorno delle due Camere.  Il Governo che ha ricevuto la fiducia delle Camere sulla base di una mozione motivata e quindi sul programma col quale si è presentato, deve essere posto in condizioni di attuare il programma stesso, anche per quanto concerne quella parte che necessita di provvedimenti legislativi. Una simile innovazione insieme a quella essenziale riforma indicata sotto il titolo di «delegificazione» contribuirebbe a ridurre grandemente il ricorso ai decreti legge di cui da tempo si lamenta il crescente abuso.  I decreti legge ricondotti rigorosamente alle previsioni costituzionali dovrebbero essere sottoposti alla conversione in legge da parte delle Camere secondo una procedura speciale: in quanto essi chiamano in causa di per sé la responsabilità politica del Governo, dovrebbe essere esclusa in sede di legge di conversione la possibilità di modifiche attraverso emendamenti di iniziativa parlamentare.  Le leggi elettorati.  Lo schieramento politico italiano è caratterizzato dalla pluralità dei partiti politici. Tra questi anche i partiti cosiddetti minori (PSDI, FRI, e PLI) esprimono la rappresentanza di determinati ceti ed interessi, e soprattutto sono portatori di tradizioni culturali e politiche di indiscutibile validità ed hanno stretti collegamenti con analoghe formazioni politiche dell'Europa Occidentale.  Non si vede come possa configurarsi in Italia una democrazia bipartitica;  conseguentemente qualsiasi riforma elettorale ispirata a criteri maggioritari e uninominali appare estremamente pericolosa.  Il sistema proporzionale deve essere pertanto mantenuto e perfezionato, attraverso la eliminazione o quantomeno la riduzione dei premi occulti che operano in favore dei partiti politici maggiori.  Non si esclude tuttavia l'opportunità di prendere in considerazione dei correttivi che favoriscano l'aggregazione di. forze politiche omogenee.  II referendum.  Al sistema vigente si possono suggerire due correzioni:  a) il numero minimo degli elettori abilitati a promuovere il referendum dovrebbe essere elevato da 500.000.  b) dovrebbe essere richiesto per. promuovere il 'referendum abrogativo di una legge un decorso di tre anni almeno dall'entrata in vigore della stessa, ed inoltre che sia trascorsa la legislatura nel corso della quale la legge di cui si chiede l'abrogazione è stata approvata.  Si dovrebbero inoltre definire più preciso i poteri della Corte Costituzionale in merito all'ammissibilità dei referendum.  Giustizia e magistratura.  La funzione giurisdizionale deve costituire la maggiore garanzia per la libertà e per i diritti del cittadino. Occorre pertanto evitare che l'esercizio di tale funzione sia fuorviato da interessi di parte,  E' ormai pacificamente riconosciuta l'avvenuta distorsione in molti casi del corretto esercizio della funzione giurisdizionale quale effetto dell'accentuata politicizzazione di alcuni magistrati. Occorre perciò predisporre provvedimenti idonei ad eliminare tale grave fenomeno.  Sembra opportuna una modifica della composizione del Consiglio Superiore della Magistratura al fine di renderlo pii aperto alla necessità di collegamento con i poteri costituzionali.  Si potrebbe prospettare una composizione nascente da tre fonti di nomina: 1) dieci componenti eletti dal Parlamento in seduta comune; 2); dieci per elezione da parte dei magistrati; 3) dieci per designazione del Presidente della Repubblica, dei quali cinque scelti tra magistrati.  Sembra logico che il capo dello Stato che designerebbe un terzo dei componenti del C.S.M. non debba esserne più il Presidente. Questo sarebbe eletto dal Consiglio stesso fra i suoi componenti magistrati o laici.  Per ragioni di equilibrio e di rappresentanza, va conservata la presenza dei due componenti di diritto della magistratura {Primo Presidente e Procuratore generale della Corte di Cassazione).  Deve essere affermato il principio, che l'esercizio di qualsiasi funzione statale comporta la conseguente responsabilità.  L'attività del magistrato, quando appare del tatto abnorme rispetto alla legislazione vigente, non può andare esente da responsabilità disciplinari e, in casi ben specificati, da responsabilità civile •  E' necessario pertanto l'introduzione di una norma costituzionale che consenta di regolamentare i casi e i limiti della responsabilità civile del magistrato.  E' esigenza assoluta che le riforme suddette siano seguite da quella dell'ordinamento giudiziario, dall'introduzione del nuovo Codice di Procedura Penale e dall'adeguamento delle strutture.  La celerità dei giudizi e l'imparzialità dei giudicanti costituiscono elementi essenziali per l'amministrazione della giustizia. Tale deve essere l'obiettivo fondamentale di ogni riforma nel campo della giustizia.  L'obiettivo delle nostre proposte di politica economica è di favorire la crescita degli investimenti e dell'occupazione affinché l'economia italiana sia posta in grado di cogliere in pieno gli stimoli della ripresa economica internazionale.  La condizione essenziale perché ciò si realizzi è la riduzione del tasso di inflazione a livello compatibile con quello degli altri paesi industriali avanzati del cui sistema siamo parte integrante.  L'inflazione in Italia dipende dal livello del disavanzo del settore pubblico e dai processi di indicizzazione che si cumulano sui costi. La riduzione del disavanzo agli stessi valori percentuali del 1982 su prodotto interno lordo e la sua ulteriore diminuzione negli anni futuri condiziona la crescita economica e fa si che essa possa avvenire senza aggraverò il disavanzo della bilancia dei pagamenti e costringerà a un ulteriore deprezzamento del valore della lira.  Le nostre proposte non si ispirano al principio del rigore ottuso e indiscriminato ma sono finalizzate a garantire, attraverso il ripristino delle condizioni di sviluppo della nostra economia, i livelli di benessere acquisiti e il miglioramento della qualità della vita tutto per i giovani e gli anziani.  Pertanto la riduzione del disavanzo del settore pubblico dovrà avvenire mantenendo intatte le conquiste fondamentali dello stato sociale, con una politica che favorisca la destinazione produttiva delle risorse e nel contempo elimini le degenerazioni, dell'assistenzialismo. Le risorse cosi ottenute andranno destinate alla crescita dell'occupazione e all'ulteriore difesa dei ceti più deboli del Paese.  La ripresa dell'attività produttiva deve essere favorita da una politica economica che non riaccenda i processi inflativi in atto. Ne consegue che le misure di riduzione del disavanzo pubblico e quello di contenimento dei costi dovranno ispirarsi tutte all'obiettivo di aumentare le esportazioni, limitando la crescita dei consumi interni.  L'aumento del prodotto e quindi degli investimenti produttivi e dell'occupazione potranno così trarre ulteriore impulso dal miglioramento delle ragioni di scambio tra materie prime e prodotti come sta avvenendo per gli altri Paesi industriali.  La manovra fiscale.  Il contenimento del disavanzo pubblico nei lunati prima indicati comporta una manovra sulle entrate e sulle spese.  Maggiori entrate potranno essere conseguite colpendo l'evasione con misure concrete e riducendo l'erosione legale, secondo principi di equità e di giustizia distributiva.  A tale scopo proponiamo:  1) di elevare i livelli dell'imposta fortettaria sia per l'IRPEF che per l'IVA. Per l'IRPEF ridurne i coefficienti dei costi detraibili;  2) la graduale riduzione delle detrazioni di imponibile e di imposta per alcune categorie di contribuenti. Con il maggior gettito ricavato potranno essere erogati incentivi finanziari diretti a sostenere gli investimenti, l'aumento della produttività l'ammodernamento degli impianti nei settori economici in cui operano i contribuenti medesimi.  3) l'istituzione di redditi presunti per alcune categorie di contribuenti, così come richiese» da alcuni ordini professionali, mediante ricorso e parametri e a coefficienti che consentano la quantificazione dei livelli redditiaci.  4) l'accorpamento dell'IVA in tre aliquote secondo le direttive CEE.  5) la riforma dell'attuale sistema di tassazione degli immobili attraverso l'abolizione dell'INVIM, la revisione dell'imposta di registra, la razionalizzazione dei tributi minori e ampliamento delle ipotesi che consentanei a verificarsi dell'intento Speculativo indipendentemente dal limite a cui l'attuale sistema è legato.  Nell'ambito della manovra proposta non può aver alcun spazio l'istitituzione di un'imposta patrimoniale alla quale siamo assolutamente contrari. Tale imposta, oltre a contrastare con i principi evolutivi di tutti i sistemi tributari moderni, ha dato in passato pessimi risultati, dimostrandosi tributo di difficile riscossione e soggetto ad estese forme di contenzioso.  Più in generale occorrerà ridare certezza ai cittadini sull'ordinamento tributario mediante il varo dei testi unici delle imposte che siano improntati alla semplificazione, alla trasparenza e all'equità nei rapporti tra amministrazione finanziaria e contribuente.  La riduzione della spesa pubblica deve ispirarsi al principio del mantenimento delle principali conquiste dello stato sociale che non va tuttavia confuso con le degenerazioni dell'assistenzialismo. Dal pari, la salvaguardia delle categorie meno protette attuata attraverso la spesa sociale, non deve significare la difesa dei privilegi ingiustificati esistenti ancora in alcuni settori. L'avvio di questa politica potrà essere realizzato con le seguenti misure:  Diminuire la spesa pubblica.  1) la burocratizzazione del sistema sanitario attraverso la riduzione del personale politico e amministrativo esuberante, la riconsegna ai tecnici della gestione delle USL e di tutti gli altri centri sanitari.  2) revisione di alami standards della spesa assistenziale, frutto della legislazione statale e regionale degli anni '70, riportandoli alle medie correnti dei paesi più avanzati di Europa al fine di migliorare la qualità dei servizi e di ridurre gli sprechi. L'attuale sistema di copertura assistenziale per i medicinali e diagnostica non essenziale, va mantenuto solo per i pensionati e i titolari di bassi redditi.  3) la rigorosa selezione delle pensioni di invalidità unitamente alla revisione di quelle esistenti, eliminando la dove si verificano le doppie indicizzazioni e i cumuli ingiustificati.  4) il contenimento per il 1984 dei trasferimenti correnti alle regioni e agli enti locali, sugli stessi valori del 1983, fatti salvi gli effetti degli automatismi culle retribuzioni. Per i nuovi investimenti delle infrastrutture e nei servizi pubblici, potranno essere avviate forme di copertura tramite il lancio di prestiti obbligazionari tra gli stessi cittadini-utenti.  5) riqualificazione dei quadri del pubblico impiego, contenendone il numero, aumentandone la produttività e migliorando, insieme, le retribuzioni. Blocco contestuale delle spinte corporative che innescano la rincorsa 'dei trattamenti differenziati.  II controllo dei prezzi.  Le misure illustrate permetteranno un contenimento del disavanzo che va finalizzato alla ripresa del sistema produttivo. Esse non sono tuttavia sufficienti a contrastare l'inflazione se contestualmente non si mette sotto controllo la crescita dei costi e dei prezzi. L'accordo raggiunto con i sindacati sulle dinamiche salariali presuppone che gli stessi tetti validi per i salari lo siano anche per i prezzi; Questo obiettivo è in modo particolare raggiungibile d'intesa con le associazioni dei commercianti e le Camere di commercio sulla base di listini concordati e facendo tesoro di esperienze e problematiche che in questo campo si sono già registrate negli anni passati.  E' quindi necessario ripristinare il controllo dei prezzi, accompagnando questi provvedimenti con una politica di incentivazione alle strutture commerciali che vanno aiutate ad organizzarsi su dimensioni economicamente più competitive, a beneficio sia del consumatori che dei commercianti. Occorrerà inoltre premiare gli operatori più concorrenziali attraverso una progressiva liberizzazione degli orafi di vendita.  La rifusione del costo dei denaro.  Essenziale per favorire la ripresa è il contenimento del costo dei denaro. Quest'ultimo non è una variabile indipendente. Non si può forzare la diminuzione senza tener conto del tasso di inflazione. Non è tuttavia ammissibile che il differenziale tra tassi attivi e passivi sia in Italia tra i più elevati del mondo, perché ciò scarica l'inefficienza e l'arretratezza del sistema bancario tanto sugli imprenditori quanto sui risparmiatori, oppure moltiplica i profitti delle banche a scapito delle attività produttive. Occorre quindi.  1) stabilire regole di piena concorrenzialità nel sistema bancario, eliminando la politica di cartello che di fatto oggi esiste e favorendo la diffusione più ampia possibile degli operatori bancari.  2) separare la liquidità che va remunerata in modo differenziato dal risparmio vero e proprio con l'introduzione sempre più ampia di certificati di deposito o titoli analoghi dotati di rendimenti competitivi rispetto ai litoti di stato;  3) rimuovere i vincoli operativi del sistema bancario, attraverso un più remunerativo rendimento delle riserve, la diversa composizione (lei titoli da destinare a vincolo di portafoglio» le pronte restituzioni dei crediti di imposta maturati dalle agende di credito.  4) rendere più efficiente il sistema bancario, attraverso una più selettiva politica dei personale, che preveda anche le necessario riduzioni degli organici di fronte al progresso tecnologico e rendere effettiva la remunerazione dei servizi non bancari prestati dalle aziende di credito.  La progressiva discesa del costo del denaro contribuirà a ridurre gli oneri finanziari che pesano sul disavanzo dello Stato per il servizio il debito pubblico. Al riguardo nessuna emergenza può giustificare forme palesi |e surrettizie di consolidamento. Si tratta invece di convertire gradualmente la struttura del debito, prolungando le scadenze dei titoli di nuovi emissione e varando forme nuove di prestito che prevedano, oltre l'indicizzazione del capitale anche la remunerazione di quest'ultimo con un ridotto saggio di interesse.  Il principio inderogabile deve essere quello di garantire ai risparmiatori la conservazione del valore reale di quanto hanno investito.  Una politica di riduzione dell'inflazione e di rilancio contestuale degli investimenti.  La discesa dei tassi di interesse è uno dei presupposti della ripresa degli investimenti e dell'accumulazione. Da quest'ultimo dipende l'assorbimento della disoccupazione e la crescita tecnologica del nostro sistema produttivo. E' pertanto necessario che la politica economica sia posta in grado di operare contestualmente su due fronti: insieme al contenimento del disavanzo pubblico e alla progressiva riduzione, bisogna adottare misure dirette a sollecitare la crescita del prodotto nazionale. Soltanto questa politica può consentire di avere minore inflazione e maggiore occupazione. Non sono possibili, perché illusorie ed effimere, politiche economiche diverse.  La crescita del prodotto nazionale implica interventi immediati di risanamento di ampie aree produttive e l'avvio di misure di sostegno delle attività economiche, il più possibile automatiche e trasparenti, per l'industria, l'edilizia e l'agricoltura.  L'azione di risanamento deve cominciare dallo Stato. Nelle partecipazioni statali deve cessare l'assegnazione, indiscriminata e ad un tempo episodica, di risorse destinate a colmare perdite crescenti. Ferma restando la necessità di continuare a .produrre in alcuni settori strategici - per i quali va reso trasparente 'onere che la collettività sopporta per la loro sopravvivenza - bisogna procedere a liquidare le imprese che presentano risultati negativi nella gestione industriale avviando, al loro posto, iniziative sostitutive che consentano la salvaguardia dei livelli occupazionali. Per le imprese in perdita, per cause di ordine finanziario, occorre provvedere a una definitiva ricapitalizzazione che può attuarsi tramite il conferimento agli enti di gestione dei debiti da esse detenute, oltre i normali affidamenti correnti di esercizio. Gli enti dovrebbero emettere, a fronte dell'indebimento acquisito, un prestito obbligazionario indicizzato al tasso di inflazione e garantito dallo Stato il cui piano di ammortamento sia allineato a quello intercorrente tra gli enti stessi e il sistema bancario. Da un lato le imprese, sgravate del peso eccessivo degli, oneri finanziari, disporranno di risorse interne da destinare a nuovi investimenti, dall'altro la permanenza dei dirigenti potrà essere rigorosamente vincolata ai risultati di gestione.  Con questi provvedimenti il sistema delle PP.SS. verrebbe definitivamente ricondotto ad operare secondo le regole dell'economicità.  Le misure di sostegno delle attività economiche debbono basarsi anche su sgravi fiscali finalizzati all'aumento della competitività dei nostri prodotti nell'industria e nell'agricoltura ed alla messa in moto di effetti moltiplicatori degli investimenti nell'edilizia. L'aumento dell'attività economica conseguente a questi provvedimenti consentirà il recupero dell'iniziale minor gettito e quindi l'aumento delle entrate.  Non vi è perciò alcuna contraddizione con i provvedimenti fiscali prima proposti di contenimento del disavanzo pubblico.  La politica industriale.  Nel settore industriale è necessario favorire i processi di investimento e sostenere le esportazioni con.  1) incentivazione a tutte le nuove iniziative, ovunque localizzate, purché operino in settori e comparti caratterizzati da un saldo negativo di bilancia dei pagamenti.  2) la riforma della legge 675, riconoscendo quale requisito essenziale per le agevolazioni la sola economicità dell'iniziativa; e non più le priorità settoriali.  3) l'introduzione di forme di incentivo differenziate per tutte le iniziative di investimento su tutto il territorio nazionale che incorporino innovazioni di processo o di prodotto.  4) lo spostamento del carico tributario per le merci esportate trasferendo il prelievo dall'imposizione diretta e dai contributi sociali, all'IVA che viene restituita all'export.  5) la detassazione in sede IRPEG e Ilor del 50% delle eccedenze sulla media delle spese di investimento effettuate negli ultimi tre anni. L'aliquota può salire all'80% in caso di investimenti per ricerca e sviluppo. In entrambi i casi purché si tratti di imprese con bilancio certificato.  Le misure per il rilancio dell'edilizia.  Nel settore dell'edilizia costruire nuove abitazioni favorire la compravendita di quelle esistenti, e consentire il pieno recupero del patrimonio abitativo esistente. Ci sembra a tale scopo necessario.  - elevare rapidamente gli investimenti nell'edilizia almeno al 7% del reddito nazionale, con il rilancio di un piano di investimenti nazionale dell'edilizia economica-popolare e cooperativa.  - ampliare l'accesso ai mutui fondiari per la prima casa con l'erogazione di contributi in conto interesse sui mutui stessi. I contributi ed i tempi di ammortamento dovranno essere tali da rendere accessibile la restituzione del prestito anche per tutti coloro che dispongono di reddito medio-bassi.  - la deduzione del reddito imponibile IRPEF di parte delle spese sostenute dai proprietari di abitazioni per la ristrutturazione, il risanamento e la coibentazione dei propri alloggi.  La casa e l'equo canone  In particolare un recente convegno de partito sui problemi della casa ha osservato che il problema di dare la casa ad ogni cittadino in nessun paese del mondo è stato adeguatamente risolto solo dallo Stato ed ha confermato come insostituibile e preponderante il ruolo della iniziativa privata nel settore abitativo e, nell'individuare i nodi che attualmente la frenano, ha indicato le iniziative da attuare per la sua riattivazione.  L'allontanamento del risparmio delle famiglie dall'investimento in edilizia abitativa da dare in affitto sconta, più che la limitata sua redditività, la penalizzazione provocata dalla pratica non disponibilità del bene ceduto in affitto.  D'altra parte lo scompenso tra domanda ed offerta tutt'ora persistente ha impedito alla legge sull'equo canone di assolvere la funzione primaria di dare certezza alla durata dei contratti.  Inoltre là immobilità dell'inquilinato ha determinato la sottoutilizzazione di parte del patrimonio edilizio, con l'insorgenza di fenomeni di indebito lucro. Da qui la necessità di ridimensionare i consumi abitativi e dare spazio ai patti in deroga mediante contrattazione fra le parti con eventuale arbitraggio pubblico a garanzia dei limiti per il contenimento dell'inflazione.  Da qui | esigenza ulteriore di favorire la proprietà dell'alloggio attraverso facilitazioni creditizie e fiscali per soddisfare domande abitative proporzionate alte esigenze di base ed alle fasce di reddito, e di una sollecita definizione del riscatto generalizzato dell'edilizia pubblica, già da tempo sostenute dal PSDI.  Da qui infine le agevolazioni fiscali e creditizie per la iniziativa privata finalizzata al recupero del patrimonio esistente con adeguata rivalutazione della redditività.  In conseguenza deve essere creato un maggiore spazio per il credito destinato all'edilizia, consentendo la corrispondente elevazione dei tetti stabiliti per gli impieghi bancari a tassi notevolmente minori riferibili a quelli della riserva obbligatoria presso l'istituto di emissione. In parallelo dovrà essere prevista la creazione di un canale preferenziale per tale tipo di credito, capace di garantire la tempestiva regolarità e costanza delle disponibilità necessario, riducendone gli oneri. Ciò anche per promuovere concretamente il soddisfacimento delle esigenze dei ceti medi per i quali diviene sempre più difficile inserirsi nel mercato.  Per l'edilizia non abitativa il Convegno ha indicato la necessità di raccordare alla contrattazione tra le parti l'attuale regime di proroga delle scadenze e di riferire la redditività alle caratteristiche soggettive della conduzione per l'eccedenza.  Proposte per l'agricoltura  In agricoltura occorre promuovere.  - la fiscalizzazione degli oneri sodali a favore delle imprese agricole ed in particolare nella zootecnica e nei settori più fortemente deficitari sul piano delle importazioni.  - il rilancio del credito fondiario per l'allargamento dei poderi e per l'acquisto della proprietà seguendo criteri di efficienza.  - la ripresa del credito agrario di conduzione con l'aumento delle disponibilità agi» agricoltori e con la burocratizzazione dei servizi.  - la riattivazione e aumento del credito agevolato per l'acquisto delle macchine agricole, dei mezzi tecnici e degli impianti di irrigazione.  - la revisione delle politiche dei prezzi e dei montanti compensatori fissati in sede CEE.  - il rafforzamento della presenza politica e tecnica del nostro Paese presso la CEE soprattutto in vista dell'ingresso nella comunità di Spagna e Portogallo.  - la revisione delle politiche fiscali comunitarie con l'abbattimento delle misure protezionistiche adottate negli altri Paesi, che impediscono la crescita delle esportazioni dei prodotti mediterranei.  La Politica Sociale La Sanita e le pensione.  Riformare la riforma.  SANITA.  Per quanto riguarda la politica sanitaria il PSDI ribadisce la validità delle motivazioni e delle finalità cella legge 833/78 istitutiva del Servizio Sanitario Nazionale e ritiene che debba farsi il massimo sforzo affinché la fase applicativa possa rispondere alle esigenze della collettività.  Nel riconoscere il carattere essenzialmente pubblico del S.S.N. va precisato che una sana e corretta integrazione operativa può realizzarsi tra strutture pubbliche e private, ritenendo i reciproci stimoli emulativi utili per un migliore servizio al cittadino. Si ravvisa comunque la necessità di significative modifiche legislative tendenti a: 1) far riassumere da parte dei Comuni un completo responsabile governo dell'area della sanità, ponendo fine all'attuale anomalo esproprio da parte delle USL, ferme restando per le regioni le attuali funzioni istituzionali; 2) unificare nella globalità della finanza locale anche quella sanitaria, attribuendo ai Comuni le quote di finanziamento per la gestione del S.S.N. da rendersi disponibili all'inizio dell'anno, e da questi da destinarsi alle USL esercitando il controllo politico e budgetario, 3) separare in materia di finanziamento l'attività sanitaria da quella sodale; 4) contrarre il numero dei componenti degli organi collegiali delle USL, da prevedersi in rappresentanza di tutte le autonomie locali interessate, con requisiti di qualificazione, richiamando l'assemblea generale all'esercizio di un ruolo di indirizzo più attivo e propositivo.  In relazione agli ospedali e servizi multizonali le USL devono tendere a soluzioni organizzative basate su responsabilità altamente manageriali, con autonomia decisionale, entro precise linee di indirizzo e di spesa vincolati alla programmazione sanitaria.  Si ritiene inoltre: 1) di difendere la spesa attraverso un maggior controllo sugli atti e sugli organi e la messa a punto di un sistema informativo nazionale in grado. di fornire dati reali. 2) di realizzare al più presto i distretti su territorio. 3) di confermare l'opposizione alla politica del ticket. 4) di ritenere improcrastinabile l'approvazione del Piano Sanitario Nazionale e della legge quadro di riforma dell'assistenza nonché la ristrutturazione del Ministero della Sanità.  5) di adoperarsi con il massimo impegno alla definizione di soluzioni operative da dare ai problemi riguardanti gli handicappati i drogati e i malati di mente. 6) di pervenire rapidamente alla istituzione per legge del ruolo medico nel riconoscimento della peculiare funzione svolta da tale categoria di operatori nell'ambito della riforma e delle, specifiche responsabilità di ordireranio che gli stessi vi riassumono.  PENSIONI.  L'impegno del PSDI contro il progetto «punitivo» di riforma dette pensioni  In coerenza con i propri principi ideali il PSDI si batte per una riforma che non mortifichi la professionalità, non cancelli il pluralismo previdenziale dei fondi autonomi che si reggono con i contributi delle categorie tenendo conto della specificità dei relativi rapporti di lavoro e, soprattutto, non peggiori le situazioni esistenti sulle quali i lavoratori hanno fondato una previsione di vita che li coinvolge non solo come persone ma anche come componenti di una famiglia che sulla pensione fa affidamento spesso con l'unico e molte volte insufficiente mezzo di sostentamento.  Questa ferma posizione del PSDI portata avanti negli ultimi anni nelle competenti sedi governative e parlamentari e nel Paese ha dato i suoi primi risultati costringendo il ministro del lavoro Scotti, autore del progetto «punitivo» di riforma, alla rielaborazione di un nuovo progetto che, seppure migliorato e meglio articolato del precedente, risente peraltro ancora delle distorsioni demagogiche e populiste, livellatrici e collettivizzanti, di certa sinistra italiana verso cui la DC mostra una compiacente attenzione per il mantenimento delle attuali posizioni di potere e di governo alle spalle dei lavoratori e dei pensionati.  L'allineamento detta scala mobile.  Le battaglie condotte in sede di Governo e di Parlamento sono il migliore biglietto da visita per dimostrare che il PSDI si batte con i fatti e non con le parole e per demagogia per i pensionati. Nel 1980 i pensionati hanno ottenuto la scala mobile semestrale, che fino ad allora era soltanto annuale (mentre per i lavoratori era ed è trimestrale), con una legge stralcio della riforma delle pensioni.  Nel 1981 si è ottenuto la scala mobile quadrimestrale il cui primo scatto si è avuto a settembre 1981. Dal primo aprile lS8^a^cala mobile è finalmente trimestrale'  Per la difesa dei diritti acquisiti.  La tutela dei diritti acquisiti, che interessa tre milioni di dipendenti pubblici e circa un milione di lavoratori privati iscritti nei fondi autonomi, portata avanti dal PSDI in nome della certezza del diritto che in uno Stato democratico costituisce una umana regola di convivenza civile e ordinata, viene strumentalmente concepita dai fautori di «questa» riforma come un mezzo di difesa delle «pensioni d'oro».  In un Paese dove di pensione si può anche morire, il PSDI è nettamente e da sempre contrario alle pensioni d'oro, che sono anche la conseguenza diretta delle retribuzioni d'oro che certa parte sindacale mostra oggi a parole di combattere dopo averle a suo tempo favorite o nel migliore dei casi senza aver mosso un dito per impedirne le ingiustificate rivendicazioni.  Ma la lotta alle pensioni d'oro accumulate ingiustamente per effetto della giungla pensionistica e di quella retributiva non deve costituire un alibi per colpire la professionalità.  La matrice socialista e democratica del PSDI induce il partito non solo alla naturale difesa dei livelli di pensione più bassi (grazie all'azione politica del PSDI sono stati stralciati dalla riforma generale delle pensioni e quindi anticipati nel tempo e nella decorrenza i miglioramenti economici tra i quali la trimestralizzazione della scala mobile) ma anche a tutelare della demagogia di terz'ordine le pensioni di importo medio dietro le quali vi sono più elevate contribuzioni, corrisposte da quei lavoratori la cui qualificazione professionale e redditività del lavoro svolto costituiscono l'asse portante su cui si regge l'economia del Paese.  Esaltare la professionalità.  Il PSDI, che è contro l'appiattimento dei trattamenti sia pensionistici sia retributivi, pone tra i suoi obiettivi fondamentali la tutela della professionalità .perché questa, in uno Stato democratico impostato sul libero mercato e sullo stimolo a migliorare in presenza di contropartite anche economiche, è essenziale per un ordinato sviluppo economico necessario per la produzione di quella ricchezza che deve essere utilizzata, in sede di ridistribuzione sociale delle risorse del Paese, per venire incontro alle esigenze dei lavoratori economicamente più deboli, in attuazione del principio di una piena solidarietà tra le varie categorie di lavoratori.  Sanità e pensioni.  La posizione del PSDI sul tetto massimo della retribuzione pensionabile, sulla quale molti in mala fede hanno costruito i loro attacchi al partito per qualificarlo «difensori dei ricchi», è risultata vincente ed è condivisa da tutti, anche dagli stessi sindacati che in un primo momento l'avversavano: non è giusto che il lavoratore paghi il contributo sull'intera retribuzione percepita e poi maturi il diritto a liquidare la pensione in base ad una retribuzione inferiore.  Accettata dunque da tutti la posizione del PSDI secondo cui la retribuzione imponibile deve coincidere con quella pensionabile, il Partito afferma la necessità di rivalutare il limite concordato tra sindacati e governo nel 1968, tenendo presenti i coefficienti di svalutazione del costo della vita applicati sulle pensioni a partire dal 1971, applicando i maggiori massimali anche a coloro che sono andati in pensione negli anni trascorsi:  - un esempio di «pensione d'annata» che il PSDI combatte nel settore pubblico ed in quello privato.  Eguale sorte ha avuto la posizione assunta dal PSDI in tema di divieto di cumulo della pensione con la retribuzione, oggi accolta da tutti anche se la soluzione proposta non è pienamente soddisfacente.  Noi del PSDI siamo fermamente convinti che la soluzione ottimale è quella di rendere cumulabile la pensione di vecchiaia con la retribuzione perché è inaccettabile qualunque taglieggiamento, anche nelle forme attenuate contenute nel progetto, e anche perché solo in questo modo, infatti, oltre a tutelare un diritto intangibile del lavoratore, si eliminano le premesse per alimentare il mercato nero del lavoro.  Diverso è invece il caso delle pensioni di anzianità conseguite prima del compimento dell'età pensionabile: la incumulabilità peraltro deve completamente cessare quando si compiono gli anni per la pensione di vecchiaia e, per la tutela dei diritti acquisiti, non può ne deve riguardare coloro che oggi sono iscritti o siano già titolari di pensione di vecchiaia e, per la tutela dei diritti acquisiti, non può ne deve riguardare coloro che oggi sono iscritti o siano già titolari di pensione a  Sanità e pensioni.  carico di fondi autonomi.  Oggi, sotto la bandiera della solidarietà si nascondono inconfessabili secondi scopi di assistenzialismo clientelare i cui costi ricadono innanzi tutto sui lavoratori - per i quali non si trovano fondi per migliorare le pensioni specie quelle più basse o per disciplinare meglio la cadenza della scala mobile - e in secondo luogo sulla intera collettività che ne sopporta l'onere in termini di inflazione.  E' il caso ad esempio delle pensioni di invalidità che in alcune regioni del Mezzogiorno hanno coperto il vuoto di una adeguata politica di investimenti e di piena occupazione.  Per pagare queste pensioni a invalidi inesistenti, per sostenere gli oneri dovuti a elargizioni ingiustificate - a meno che non sia una giustificazione la ricerca del consenso elettorale e organizzativo da parte della DC e di organizzazioni sindacali - per erogare prestazioni a persone inesistenti o emigrate all'estero o defunte (è il caso delle prestazioni agricole erogate in numero maggiore rispetto ai lavoratori addetti al settore!) sono richiesti ai 12.000.000 di lavoratori e a 1.250.000 aziende iscritti all'INPS contribuzioni elevate, le più alte in Italia, con conseguente scarso beneficio per i lavoratori che pagano questi contributi.  Il PSDI dice sì alla solidarietà ma nella chiarezza della normativa e nella onestà degli intenti: ogni lavoratore ha diritto ad ottenere una pensione proporzionata alla contribuzione versata.  I lavoratori autonomi.  Da tempo il PSDI si batte perché i livelli dei trattamenti minimi dei lavoratori autonomi - coltivatori diretti, artigiani e commercianti - siano parificati a quelli dei lavoratori subordinati.  Si tratta di una diversificazione inammissibile perché se il trattamento minimo rappresenta il minimo vitale e non è concepibile socialmente che vi siano al riguardo pensionati di serie «a» e pensionati di serie «b».  La discriminazione non ha motivo di esistere specialmente dopo la generosa dichiarata responsabilità di artigiani e commercianti di volersi accollare il maggior onere della parificazione pur di vedere eliminata una ingiustificabile ghettizzazione dei loro «colleghi» in pensione.  Le pensioni dei dipendenti pubblici.  E* tuttora in corso la battaglia che il PSDI conduce per eliminare la «pensione d'annata». Si tratta della perequazione delle pensioni dei pubblici dipendenti che interessa soprattutto gli statali ma anche i dipendenti degli enti locali: oggi le pensioni non sono rapportate alla qualifica, rivestita all'atto del pensionamento e agli anni di servizio prestato ma rimessi al capriccio della sorte costituito dall'anno di collocamento, a riposo.  E' il PSDI che ha posto il problema all'attuazione dei Partiti politici e al centro del dibattito del Paese. E' il PSDI che ha imposto al Governo di dare inizio alla perequazione delle pensioni facendo stanziare 1.800 miliardi che lo scioglimento delle Camere ha vanificato.  Sarà il PSDI che fungerà con le nuove Camere da forza trainante per una battaglia che è di perequazione e di giustizia. A tale riguardo occorre richiamare il Governo all'osservanza di un dovere imposto dalla legge, disatteso da molti anni, di collegare la dinamica delle pensioni statali e degli enti locali alla dinamica delle retribuzioni dei dipendenti pubblici dando applicazione all'ari. 2 della legge  Sanità e pensioni.  29 aprile 1976 n. 177 che nella previsione di uno specifico congegno di scala mobile aveva poggiato le motivazioni per elevare il carico contributivo del dipendente in attività.  Parità di trattamento giuridico.  Oggi pur in condizione di sostanziale eguaglianza non esiste un corrispondente trattamento giuridico tra i lavoratori sia in servizio sia in quiescenza.  Giungla retributiva e conseguente giungla pensionistica rendono diseguali i lavoratori dinanzi a situazioni eguali.  E' il caso ad esempio relativo alla reversibilità della pensione, che per i dipendenti pubblici si consegue a condizioni meno favorevoli rispetto ai dipendenti privati sia per quanto riguarda il diritto sia per quanto riguarda la misura di tale pensione.  E* i! caso ancora dei pensionati pubblici che lavorano ai quali viene confiscata Finterà indennità integrativa speciale mentre agli altri l'incompatibilità è limitata alle quote scattate da gennaio 1976 in poi. Lo scorporo parziale della contingenza per i pensionati privati e per quelli pubblici dal conteggio della percentuale di aumento della dinamica salariale è un motivo di discriminazione ingiustificabile che va eliminato.  Ciechi, sordomuti, mutilati ed invalidi civili hanno bisogno della solidarietà degli altri cittadini. Per questo il PSDI ha visto con favore, ha sollecitato e ha votato la legge che ha rivalutato a questa sfortunata categoria di cittadini italiani, estendendo anche alle loro prestazioni la trimestralizzazione delta scala mobile che deve essere anche questa allineata a quella dei lavoratori in servizio alla pari delle pensioni degli ex lavoratori.  Una serie di modifiche devono essere apportate altresì alle condizioni richieste per ottenere le pensioni assistenziali tenendo presente le maggiori necessità di ordine economico ma anche morale degli handicappati.  La Scuola.  Mi pare evidente che quando Saragat enunciava fino dalla campagna elettorale del 48 e poi negli anni 50 il trinomio case, scuole, ospedali non intendeva riferirsi solo alla costruzione degli edifici ma all'organizzazione dei servizi dell'abitazione, della pubblica istruzione, dell'assistenza sanitaria.  Scuola e Stato dei servizi.  Ma ricordava anche la pacifica rivoluzione riformista «senza lacrime» del laburista Attlee attraverso un equo sistema fiscale e allo Stato del benessere che assisteva il cittadino «dalla culla alla bara» con uno Stato che provvedeva ai bisogni dei cittadini cui chiedeva contribuzioni anche pesanti ma offriva sistemi organizzativi con grande perizia e senza dissipazioni clientelari.  D dilagare del terrorismo e della criminalità organizzata e la concomitante e conseguente crisi della giustizia e dell'ordine pubblico, la crisi economica che ha avuto le sue più appariscenti e gravi manifestazioni nella inflazione e conseguente perdita di potere di acquisto che ha colpito sopratutto duramente le categorie a reddito fisso, nell'aumento della disoccupazione soprattutto giovanile hanno fatto passare in secondo piano altri problemi molto importanti e tra questi quello della scuola o per meglio dire della istruzione pubblica e della ricerca scientifica che almeno a livello universitario ha con l'istruzione stretti collegamenti.  Le poche novità.  Le uniche leggi riformatrici che hanno introdotto novità di rilievo negli ultimi venti anni, sono la legge che istituì la scuola media unica e la legge delega 477 del 1973 e le conseguenti quattro leggi delegate, la più nota delle quali è la 416 sugli organi per il governo democratico della scuola è la più conosciuta, ma non più importante della 417 sullo stato giuridico del personale scolastico docente e non docente e della 414 sulla sperimentazione.  In questa legislatura l'unica legge di rilievo giunta in porto è la 382-1980 sulla docenza universitaria pur con i suoi difetti e le sue lacune.  Altra legge assai nota e che ancora suscita polemiche è la 270 del 1982 sul reclutamento del personale docente e sulla eliminazione del precariato che immetterà in ruolo circa 100 mila insegnanti e ne abiliterà qualche decina di migliaia.  Si è trattato di un modo tardivo di porre rimedio alla assurda e colpevole carenza del governo che per dieci anni non ha bandito ne esami di abilitazione all'insegnamento ne concorsi a cattedra.  E' necessario che, terminati i concorsi riservati e ordinari, l'obbligo di bandire ogni due anni concorsi abilitanti venga scrupolosamente rispettato.  Il maggior difetto degli attuali concorsi è che non si è assegnata una valutazione sufficiente alla carriera e ai titoli scientifici (pubblicazioni etc.).  I metodi di accertamento della idoneità dei candidati dovranno essere accurati, ma con metodi aggiornati, più didattici e metodologici che nozionistici. Gli IRRSAE dovranno fare corsi gratuiti aperti a tutti almeno due volte all'anno se ci sono iscritti.  L'ultimo contratto comprende la obbligatorietà e l'incentivazione dell'aggiornamento del personale docente e non docente: dovrebbe essere obbligatorio con periodicità quinquennale tenendo conto delle più recenti acquisizioni della didattica. Senza insegnanti preparati e aggiornati non si rinnova la scuola.  All'elevazione della qualità deve corrispondere un miglioramento retributivo del quale il recente contratto pone le basi. E' tramontata la proposta pseudoprogressista del preside o direttore didattico elettivo.  Ai capi di istituto si deve ridare prestigio e autorità pur inserendoli nella nuova realtà della gestione partecipata della scuola dove sono presenti i rappresentanti degli studenti e delle famiglie.  Non meno importante è salvaguardare l'indipendenza e il prestigio dei docenti, cui deve spettare la decisione finale in materia di programmazione didattica e di giudizio sul profitto degli allievi, che non deve essere materia di contrattazione come ai tempi del sei o del diciotto politico in un clima da «rivoluzione culturale» cinese.  Naturalmente capi di istituto e insegnanti devono tenere conto e valutare con grande attenzione le istanze e le proposte che vengono da genitori e studenti.  Oli organi collegiali devono essere luogo d'incontro e di confronto di idee in spirito di collaborazione nel rispetto della funzione e della personalità di ogni competente.  Sosteniamo che i rappresentanti dei genitori hanno, una funzione da svolgere anche nelle scuole secondarie superiori, anche per aiutare i figli nella scelta delta professione pur nel pieno rispetto della loro libertà e della loro responsabilità.  Concorre a superare la crisi morale assai grave che il Paese attraversa tutto ciò che contribuisca a superare la crisi dello istituto familiare nella nuova dimensione che la famiglia ha acquisito con la parità tra i coniugi e un rapporto* aperto e.  La scuola.  solidale con i figli che realizza il rispetto della personalità di ognuno in una condizione di aiuto e collaborazione che nessun'altro istituto può dare meglio perché è basata su un legame affettivo e che di regola ha le radia più salde.  Respingiamo la posizione incolta e incivile di chi ha concepito e ancora concepisce gli organi collegiali come strumento contro una scuola repressiva che, salvo rare eccezioni non esiste, e contro la meritocrazia la dove deve esserci la valorizzazione del merito pur dovendosi impegnare lo stato ad assicurare a tutti il diritto allo studio, ad assistere i meno dotati e gli handicappati perché possano compiere il ciclo dell'obbligo e avviarsi ad una qualificazione professionale e perché come prescrive la Costituzione, i capaci e meritevoli possano raggiungere i più alti gradi del corso di studi senza essere condizionati dalle condizioni economiche della famiglia.  Tra gli obiettivi immediati da raggiungere poniamo:  1) L'estensione della scuola per l'infanzia di Stato.  2) L'elevazione a dieci anni dell'obbligo scolastico con inizio della scuola elementare a cinque anni, introducendo i necessari mutamenti nei programmi della scuola primaria secondo i principi enunciati nella proposta di legge presentata dal Partito Socialista Democratico.  3) Nella prossima legislatura dovrà essere portata a compimento la riforma dei programmi e della struttura della Scuola elementare anche al fine di coordinare organicamente tutta la scuola dell'obbligo dalla elementare alla secondaria inferiore e al primo biennio della secondaria superiore frequentata dai giovani compresi fra i 5 e i 15 anni. A sedici anni gli studenti potranno fare la scelta della professione che, almeno nel primo biennio della scuola secondaria superiore, dovrà essere facilmente reversibile.  La rifarne della scuota secondaria superiore.  4) Si dovrà approvare con urgenza la riforma della scuola secondaria superiore, bloccata per la terza volta dallo scioglimento anticipato delle camere, tenendo conto degli emendamenti introdotti dal Senato nel testo approvato dalla Camera.  Dovrà essere presentata subito la legge stralcio sulla riforma dell'esame di maturità che nella forma attuale non è più accettabile, n PSDI ha già fatto precise proposte sull'argomento.  Si ritiene anche opportuno che venga insediata subito, come è stato fatto per la scuola elementare, una commissione composta di docenti universitari e di scuola secondaria superiore delle varie discipline che cominci a predisporre il lavoro per la riforma degli orari e dei programmi di questo ordine di scuole in modo da accelerare i lavori della commissione prevista dall'articolo di delega al Governo per questa materia.  5) Occorre dare con una legge di coordinamento (vi è un'interessante proposta del CNEL) un assetto definitivo agli organi centrali e periferici preposti all'orientamento professionale. Oggi le competenze sono disperse e in parte sovrapposte tra stato, regioni, distretti. Al cittadino devono essere offerti dati certi nel quadro di una programmazione economica a breve e medio termine in modo che i giovani possano scegliere la loro strada in piena libertà ma in possesso di elementi di valutazione il più possibili completi ed attendibili. Ciò non toglie che non si debba affrontare il problema del numero programmato per la facoltà di medicina e per qualche altra facoltà superaffollata.  La docenza universitaria.  6) Bisogna completare l'attuazione della legge 382/1980 sulla docenza universitaria con quegli emendamenti suggeriti .dalla esperienza che non ne stravolgano i criteri fondamentali di impianto.  Mi riferisco alla opportunità di stabilire criteri valutativi di massima per i giudizi di idoneità e per i concorsi ordinari che evitino clamorose disparità di giudizio e tengano nel dovuto conto l'attività scientifica svolta e documentata e il servizio lodevolmente prestato.  Ai ricercatori dovrà essere richiesta assiduità di presenza e produzione scientifica ma occorre riesaminare con realismo il divieto assoluto di ogni attività professionale.  Occorre accelerare i tempi di attuazione dei Dipartimenti e si dovrà stabilire un rapporto tra docenti e discenti che renda possibile realmente l'insegnamento e l'apprendimento, specialmente nelle facoltà che richiedono pratica di laboratorio e attività di tirocinio.  Occorre rifinanziare le leggi per l'edilizia universitaria sia per quanto riguarda la manutenzione che le nuove costruzioni. Spesso le università sono ospitate in bellissimi edifici che sono però fatiscenti monumenti nazionali Non minore attenzione dovrà essere rivolta al reclutamento e all'assegnazione del personale non docente non solo nelle università ma in ogni ordine di scuola  La ricerca scientifica e l'innovazione.  7) Un problema centrale è quello del rapporto fra università e ricerca scientifica. E' necessario un coordinamento più organico e razionale tra CNR e Università come è urgente una programmazione generale della ricerca di base e di quella applicata, del settore pubblico e di quello privato secondo linee che il compagno On. Romita, quale Ministro della Ricerca Scientifica, ha già chiaramente indicate.  E' utile approfondire il dibattito sulla opportunità di istituire un ministero della Università e della Ricerca Scientifica che sottolineerebbe lo stretto legame esistente fra le due istituzioni.  Questi mi sembrano impegni qualificanti del PSDI nel campo della Pubblica Istruzione.  Il Partito acquisterà un grande merito se ispirerà sempre di più la sua azione ai seguenti principi:  nella scuola si educano e si istruiscono cittadini dotati di razionalità, di senso critico, di rispetto per le ragioni degli altri, di spirito di solidarietà, capaci di difendere le istituzioni della nostra democrazia secondo i principi sanciti dalla Costituzione.  Una scuota in grado di fornire un alto livello di professionalità ai giovani e di riqualificare gli adulti, sia per fronteggiare la rapida evoluzione scientifica e tecnologica sia per assisterli nei casi di riconversione produttiva, è uno strumento fondamentale e insostituibile per superare la crisi economica e per consentire all'Italia di reggere il confronto con una concorrenza sempre più aspra nei mercati interni ed internazionali.  Non dimentichiamo che un Paese come il nostro vive sulla capacità di creare un alto valore aggiunto nella trasformazione dei prodotti, applicando le tecnologie più avanzate in tutti i settori economici dall'agricoltura, all'industria, ai servizi.  Alla scuola spetta dunque un compito di fondamentale importanza nella battaglia per lo sviluppo e la creazione di nuova ricchezza presupposto indispensabile per poter realizzare la giustizia sociale nella libertà.  La Politica Internazionale.  La contrapposizione tra speranze e drammatica realtà crea, in questa prima parte degli anni Ottanta, un'attesa carica di interrogativi. Il crescere degli squilibri economici e militari, il moltiplicarsi dei «punti di crisi», (a sensazione di un crescente disordine internazionale che si manifesta direttamente con i molti focolai di guerra in atto nei vari continenti, preoccupa enormemente il PSDI così come tutti i Partito socialisti democratici.  La crisi economica internazionale, la sfrenata corsa agli armamenti, la morte per fame di milioni di uomini nel Terzo Mondo, l'aggravarsi delle tensioni internazionali tra l'Est e l'Ovest e tra il Nord e il Sud, la povertà endemica del Terzo Mondo e i diversi conflitti regionali sono sintomi evidenti del nostro «tempo di crisi».  I socialisti democratici hanno da sempre adottato principi ideali che li hanno guidati nella loro azione in campo internazionale: l'indipendenza e l'autodeterminazione dei popoli, la pace, la libertà e la difesa dei diritti umani.  Oggi la realtà internazionale ci impone uno sforzo maggiore per difendere questi ideali quotidianamente negati e minacciati.  Per il PSDI i temi della sicurezza e del disarmo sono decisivi. Vogliamo la pace, ma questa passa inderogabilmente per la sicurezza.  Sicurezza: scelta «di principio».  La nostra scelta di «principio» sul tema sicurezza non vuole sottovalutare una ricerca di tutte le vie che possano garantire la pace e il suo consolidarsi. Non approviamo la scelta di chi tende a privilegiare il tema del disarmo rispetto a quello della sicurezza. Crediamo che il realismo politico debba esigere il disarmo tra le sue ipotesi più fondate.  Unirli in una sintesi che promuova sicurezza, disarmo e reciproca fiducia tra Est-Ovest resta il maggior - e per il momento irrisolto - nodo della politica internazionale.  Il mondo vive oggi una profonda crisi economica, politica ed anche una crisi generalizzata dei valori.  L'esperienza occidentale - a cui hanno dato il loro fondamentale apporto i Partiti socialdemocratici - ha dimostrato che se si vuole uscire dalla crisi bisogna operare per mantenere un consenso ai nostri valori di democrazia politica e di progresso economico e sociale attraverso riforme tese a difendere le classi più deboli, la difesa dei diritti degli occupati e del diritto al lavoro per i giovani e i disoccupati.  Per quanto attiene ai temi di politica internazionale, certamente il più importante è quello del disarmo nucleare e convenzionale. Abbiamo il confronto delle esperienze compiute ed il serio convincimento che il sistema delle alleanze al quale partecipiamo e la solidarietà tra alleati della NATO resta essenziale per preservare la sicurezza della nostra regione, la salvaguardia della nostra sovranità nazionale e, più in generale, per difendere la pace in Europa e naturalmente nei mondo.  Esistono due realtà fondamentali: la prima - nonostante speranze e buone intenzioni, la pace riposa nel mondo di oggi essenzialmente sull'equilibrio delle forze, la seconda - lo schieramento da parte dell'Unione Sovietica a partire dalla seconda metà degli anni '70, di una nuova generazione di armamenti nucleari, (i missili SS20) destinati a colpire i Paesi europei della NATO Questo fatto ha pericolosamente destabilizzato a favore dell'URSS l'equilibrio militare in Europa, già ai limiti dell'accettabilità nel suo complesso e fortemente sbilanciato a danno dell'Occidente nella sua componente convenzionale. Da questa situazione anche attraverso il nostro apporto, ha tratto origine la decisione della NATO del 1979 di installare - a partire dal 1983 - in cinque Paesi europei, missili Pershing e Cruise ed iniziare contemporaneamente un negoziato con l'URSS per la ricerca di una soluzione negoziale che permettesse di non passare all'effettivo spiegamento dei missili ed alla distruzione di quelli già installati.  Installare  i missili se non c'è  l'accordo.  Il PSDI ritiene che, nella deprecata ipotesi che non si raggiunga l'accordo entro la fine dell'anno, vada rispettato l'impegno della NATO con puntualità, nel convincimento che soltanto una risposta vigorosa potrà consentire di giungere ad un'intesa tra Est ed Ovest.  In questa prospettiva l'unità dell'Europa costituisce un processo di un obiettivo che non soltanto coincidono con gli interessi dei popoli della comunità ma si traducono in un apporto primario alla stabilizzazione di un equilibrio internazionale meno precario.  Non è pensabile l'avvio al superamento del divario Nord-Sud senza l'attiva presenza di una comunità europea politicamente ed economicamente integrata;  ciò significa che i paesi assodati alla Comunità non potranno raccorciare le distanze con i paesi industrializzati se l'Europa non vedrà superate le singole politiche nazionali pervenendo ad una sua identità politica ed economica. Purtroppo, il processo dell'integrazione europea subisce una fase di arresto a causa della crisi economica che ha visto riaffiorare tendenze particolaristiche.  L'Unione europea.  Siamo convinti che il progetto di trattato per l'Unione europea, elaborato dalla commissione istituzionale alta quale abbiamo dato il nostro apporto pregnante possa dare al nuovo Parlamento Europeo, che sarà eletto nell'84 un ruolo politico più incisivo e reali funzioni legislative. In questo quadro il PSDI auspica che vengano assicurati sia un nuovo equilibrio negli indirizzi della politica economica verso il Mezzogiorno, sia una politica di programmazione con maggiore incidenza nel settore sociale e di politica regionale, con l'impegno prioritario per l'occupazione e per lo sviluppo.  In questa Europa che vogliamo unita, libera e democratica, constatiamo, con profonda disapprovazione, che ogni spiraglio di libertà in Polonia viene brutalmente soffocato. Infatti, pur avendo il libero sindacato Solidarnosc dimostrato la sua forza che gli proviene dalla popolarità degli ideali che la ispirano ed avendo lanciato, con le recenti manifestazioni, un monito a Jaruzeisky ed anche alla Chiesa polacca dimostrando che se si vuole mantenere la pace in questa zona d'Europa bisogna arrivare ad un accordo, il regime persevera nella sua azione repressiva.  Il PSDI esprime la preoccupazione per i conflitti che si manifestano in altri continenti come quelli del Corno d'Africa, che rischiano di esplodere se gli sforzi diplomatici non si intensificano e non portano a risultati concreti.  in Namibia i negoziati si trascinano, i cubani tuttora stazionano in Angola, nello Zimbabwe i contrasti etnici continuano a rendere estremamente instabile la situazione, in Uganda vengono segnalati scontri armati.  La crisi nel Medio Oriente continua ad essere una seria minaccia per la pace non soltanto in questa area geografica.  Si rendono sempre più necessari ed urgenti l'impegno della diplomazia ed il rafforzamento della presenza delle forze multinazionali in Libano per garantire la pace e la sovranità di questo tormentato paese, h' urgente la soluzione del problema palestinese.  La sanguinosa guerra tra Iran e Iraq continua, mentre le vittime della «guerra dimenticata» non si contano più e il conflitto minaccia di estendersi all'intera zona del Golfo.  L'Afganistan, a tre anni dall'invasione sovietica, vive il dramma di una guerra totale da parte dell'intera popolazione contro il potente ed armato invasore.  I recenti scontri ai confini cino-vietnamiti, il prolungarsi dell'occupazione della Cambogia da parte del Vietnam, trasformano il Sud-Est Asiatico in una zona di permanente conflitto e di turbolenza.  L'America centrale rappresenta un'altra zona di instabilità del mondo dove lo scontro tra Est ed Ovest sembra assumere aspetti drammatici.  Le crisi interne dei paesi centroamericani affondano le loro radici nelle profonde trasformazioni socioeconomiche intervenute nell'ultimo trentennio. La radicalizzazione delle posizioni estremiste - di destra e di sinistra - non ha permesso alle forze moderate di esercitare una adeguata pressione politica e così assistiamo all'esplodere della guerriglia in Salvador e al prevalere delle componenti marxiste-leniniste in Nicaragua che potrebbero portare a una vera e propria guerra civile.  Nell'America del Sud assistiamo al fallimento dei regimi militari come in Argentina e Cile. In generale, nell'America Latina, mentre in alcuni paesi si profilano prospettive democratiche, in altri persistono a dittature e repressione. La politica di attiva solidarietà con le forze veramente democratiche e di collaborazione economica può aiutare l'instaurazione dei sistemi pluralistici che assicurino la democrazia e il progresso economico e sociale.  II ruolo del socialismo democratico.  Pur tra mille impedimenti ed il pessimismo motivato dalla realtà che ci troviamo ad affrontare, siamo convinti che si possa agire per una pace meno precaria e per la costruzione di una società più umana. Perseguiamo come obiettivo politico e morale alcuni intramontabili valori, strumenti di analisi ed una chiara definizione di quello che il socialismo democratico è, e delle sue finalità- «II socialismo democratico è un movimento di liberazione umana che si propone l'organizzazione pienamente democratica della società, la pace, la cooperazione tra tutti i popoli della terra».",NA,NA
