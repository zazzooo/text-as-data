"text","cmp_code","eu_code"
"Programma elettorale del P.R.I.  Nelle polemiche che hanno contrassegnato la fine della legislatura e l'inizio della campagna elettorale si è rimproverato a questo o a quel partito di presentarsi con posizioni non sufficientemente chiare, con propositi non bene precisati, al fine di riscuotere suffragi da più parti e quindi più larghi. Non sappiamo fino a qual punto questo rilievo sia fondato, ma è certo, che esso non potrebbe mal riferirsi al Partito Repubblicano Italiano: quello che noi abbiamo fatto lo rivendichiamo pienamente e quello che proponiamo per l'avvenire Intendiamo dirlo con la massima chiarezza. Abbiamo voluto la politica di centro-sinistra, cioè il programma, la maggioranza, il governo di centro-sinistra; lo abbiamo voluto senza in nulla rinnegare il nostro passato, senza capovolgerlo, ma anzi svolgendo lungo la sua linea logica la nostra azione politica. Avvertimmo per primi tra i quattro partiti che erano impegnati nella politica centrista, l'esaurimento delle sue funzioni. Perciò dopo il 1953, progressivamente, ci staccammo da essa non partecipando più ai governi che l'esprimevano, passando nel 1957 decisamente, all'opposizione. La politica e la formula centriste erano infatti superate per due ragioni: la prima è che, risolti con essa i problemi più urgenti della ricostruzione dei paese e assicurata la difesa delle istituzioni contro le minacce sovvertitrici, quella politica e quella formula non avrebbero consentito di risolvere gli altri gravi e indilazionabili problemi di costruzione della democrazia secondo la Costituzione, di rinnovamento e di giustizia sociale. Del resto non bisogna dimenticare che già nel 1950, quando si dovettero affrontare alcuni di questi problemi, iniziare una riforma agraria, creare la Cassa per il Mezzogiorno ecc., il Partito Liberale non potè restare al Governo. Considerammo superata la politica di centro anche perché noi avvertimmo per primi in tutta la sua drammaticità il problema dell'allargamento dell'area democratica e fummo perciò pronti a percepire e a incoraggiare l'iniziata liberazione dei Partito Socia lista Italiano da ogni influenza e attrazione del comunismo totalitario, per chiamarlo a una posizione di responsabilità democratica sempre: più costruttiva e farlo garante incondizionato, con gli altri democratici, della stabilità delle Istituzioni repubblicane. Occorreva dunque, a nostro avviso, una nuova politica, una politica appunto di centro-sinistra adeguata a questa doppia esigenza, e i repubblicani per primi, in un congresso nazionale, quello di Bologna nel marzo 1960, posero i termini concreti di tale politica di centro-sinistra, gli stessi precisi termini quanto a programma e a prima composizione della maggioranza (cioè, tre partiti al governo con l'appoggio esterno del Partito Socialista), nei quali la politica di centro-sinistra si è poi concretata nel governo Fanfani nel febbraio 1962, dopo tante traversie che saranno presenti al ricordo degli elettori e durante le quali la parte dei repubblicani, nell'affrontare le difficoltà e le insidie del cammino, fu spesso decisiva,  sempre assai superiore all'entità della loro forza, parlamentare. E ora che il paese è chiamato a giudicare di questa politica di centro-sinistra e a dire se è stata positiva e benefica e se è bene che essa continui, il Partito Repubblicano non esita a dire agli elettori serenamente e responsabilmente, senza toni da ammazzasette e storpiaquattordici, senza equivoci più o meno abili, che, a suo giudizio, quella politica è stata nel complesso positiva e benefica, che essa deve continuare in forme possibilmente anche più impegnative per tutti, e che ad essa il Partito Repubblicano parteciperà ubbidendo alla propria ispirazione ideale, e perciò come garante necessario del suo sviluppo continuo, ordinato e coraggioso, nel quale dovranno sempre meglio essere presenti e riconoscibili fini di libertà individuale, di giustizia e di progresso sociale, di moralità pubblica, di pace nella sicurezza. Diciamo che la politica di centro-sinistra è stata nel complesso positiva e benefica, perchè essa ci ha mostrato, esempio raro, un governo che ha mantenuto quasi tutte le sue promesse, perchè essa ha dato al paese una somma di provvedimenti e di realizzazioni di carattere popolare e spesso di valore essenziale, dall'aumento dei minimi delle pensioni- il quale dovrà essere accompagnato in avvenire dalla rivalutazione delle pensioni statali- alla estensione agli artigiani, ai braccianti, ai mezzadri di alcune assicurazioni sociali; dalle pensioni agli invalidi civili a quella alle casalinghe (che, sia detto fra parentesi, il Partito Repubblicano fu il primo a proporre e a richiedere); dallo stralcio del piano per lo sviluppo della scuola, al fondamentale provvedimento che istituisce la scuola media obbligatoria e gratuita, al pre-salario universitario; dalla nazionalizzazione della energia elettrica (che è stata una misura diretta all'equilibrato sviluppo economico del paese, non una misura dilapidatrice e persecutrice della iniziativa privata, come apparirà nel prossimo avvenire) alla preparazione degli schemi e previsione degli strumenti della politica di programmazione economica che dovrà essere approvata dalla prossima legislatura. E tutto ciò è avvenuto senza che si verificassero le previsioni avventate contro il governo di centro-sinistra nè in politica interna nè in politica estera; le condizioni e le garanzie della nostra vita democratica non sono peggiorate, ma migliorate; la lira non è caduta; la presa del comunismo e della sua minaccia non è aumentata, ma diminuita; la fedeltà dell'Italia all'europeismo e alla solidarietà occidentale non è venuta meno, anzi è stata saggiata proprio di fronte alle difficoltà, recentemente sollevate da governi esteri ispirati in senso diametralmente opposto alla politica di centro-sinistra. Tuttavia non tutto ciò che avrebbe potuto essere realizzato in questa legislatura è stato realizzato, perché, come è noto, titubanze, calcoli elettorali, incertezze ed egoismi tu qualche partito della coalizione hanno impedito che fosse raggiunto il traguardo della intera attuazione del programma e anzi hanno rischiato di impedire, creando le condizioni di un più affrettato scioglimento delle Camere, che anche una parte importante di ciò che si è conseguito fosse perfezionato. Particolarmente grave è per noi la mancata approvazione, per le ragioni dette, delle leggi necessarie a dar vita all'ordinamento regionale. L'ordinamento regionale, a nostro avviso, è una cosa seria, importante e necessaria, coree oggi è riconosciuto da tutti i partiti, esclusi quelli della destra che presentano le regioni come un salto nel buio, come fecero ieri per la Repubblica. Ma i repubblicani che furono regionalisti sempre e prima di ogni altro, sanno che l'ordinamento regionale non sarà attuato senza la continuazione e il rafforzamento della politica di centro-sinistra, la quale, nell'attuale fase della storia politica italiana, costituisce dunque uno strumento necessario per raggiungere, non solo questa, ma altre importanti mète di perfezionamento e rinnovamento democratico e di giustizia sociale, che illustriamo nel programma elettorale del nostro partito. Fra questi propositi poniamo in primo piano la ricerca, in ogni settore, di una effettiva giustizia fra le categorie; l'aumento dei redditi e del tenore dl vita delle classi pili disagiate; un rigoroso costuma politico, nemico di ogni sperpero e di ogni corruzione; una migliore e più moderna ed efficace organizzazione dello Stato, dei suoi uffici e delle sue funzioni fra le quali quella essenziale dell'amministrazione della giustizia, la progressiva eliminazione degli squilibri territoriali di sviluppo economico, oggetto fra i principali della programmazione, la progressiva soluzione del gravissimi problemi economici e sociali dell'agricoltura col superamento degli istituti incompatibili con le esigenze moderne della produzione e con lo sviluppo della proprietà coltivatrice, individuale associata, in distensioni e attrezzature economicamente vitali; una giustizia fiscale severa verso gli evasori, non persecutrice e tormentatrice degli onesti; il riordinamento e la maggiore efficienza del sistema di previdenza e assistenza con i connessi problemi della classe medica, la cui soluzione ritorna come componente della necessaria riforma sanitaria e del piano degli ospedali; una scuola capace di rispondere, a tutti i livelli, alle esigenze dei mondo moderno e aperta in tutti i gradi ai meritevoli; la eliminazione, nel regime del rapporti familiari e sociali, delle tracce residue di inferiorità della donna; lo sviluppo della cooperazione e delle altre forme di associazione del lavoro coi capitale. Questi traguardi di rinnovamento non potranno essere certo raggiunti e nemmeno perseguiti, se non nella pace, nella sicurezza e nella libertà del nostro Paese. Ognuno sa quali doveri internazionali implichi per l'Italia il mantenimento di queste essenziali condizioni di vita civile, ma ognuno sa del pari che il Partito Repubblicano non abdicherà mal, per quanto lo riguarda, a questi doveri. Il perseguimento di una vera e democratica unità europea, non solo economica ma politica, il mantenimento della solidarietà difensiva dell'occidente, indispensabile strumento di sicurezza nelle attuali condizioni e divisioni del mondo, non sostituibile con un neutralismo utopistico, ingenuo, incapace di garantire difesa e sicurezza a qualsiasi Stato che non sia casi forte e armato da assicurare la propria intangibilità in mezzo alle contese delle grandissime potenze: questi sono i principi che i repubblicani di Mazzini, di Cattaneo e di Sforza non baratteranno nella ricerca della pace e della distensione che essi sosterranno e perseguiranno alacremente. I punti programmatici che più richiedevano precisione, e illustrazione di impegno trovano qui di seguito, la loro esposizione, la loro motivazione, il loro approfondimento. Nell'affidarne il giudizio agli elettori il Partito Repubblicano Italiano chiede ad essi di ricongiungerli idealmente nella loro unità e coordinazione, perchè quei punti svolti e le altre enunciazioni programmatiche per le quali una illustrazione era superflua e che ugualmente, però, impegneranno il Partito Repubblicano, nella prossima legislatura, discendono tutti appunto dall'unità dell'ideale politico-sociale-morale della scuola repubblicana.  Politica estera.  Le conclusioni nelle quali il P.R.I. fissa le linee della sua condotta e del suo impegno per la prossima legislatura rispetto ai problemi della politica estera non hanno bisogno, in generale, di chiarimento. Esse sono infatti, precise nella loro enunciazione e inoltre, in quanto rappresentano costanti dell'azione repubblicana sul piano della politica internazionale, sono state continuamente divulgate negli anni precedenti, e dobbiamo ritenerle già ben conosciute dagli italiani che comunque seguano le cose politiche.  Europeismo attivo e costruttivo, fedeltà ai patti di difesa occidentale e quindi rifiuto del neutralismo (utopia superata e pericolosa e perciò nelle attuali condizioni del mondo non strumento di pace, ma concezione astratta che, lungi dal procacciare sicurezza, aumenta i pericoli di aggressione e di guerra); politica di ricerca della distensione e della pace nella sicurezza; volontà di giungere al disarmo- disarmo non unilaterale, ma di tutti e adeguatamente controllato, da realizzarsi anche per tappe progressive che non turbino l’equilibrio dal quale oggi dipende la pace del mondo; massima apertura e collaborazione verso e con gli Stati che hanno recentemente raggiunto l'indipendenza: sono tutte impostazioni consolidate del Partito Repubblicano, rispetto alle quali è superflua ogni ripetizione di motivazione. Una motivazione è invece necessaria rispetto agli atteggiamenti che, per l'attuazione dei detti enunciati, e di fronte alla situazione internazionale come oggi concretamente si presenta, il P.R.I. ha assunto e si propone di assumere. Com'è noto, la odierna situazione internazionale presenta elementi positivi, cioè di progresso in direzione della distensione e della pace, e, in contrapposto, elementi negativi, cioè di maggior pericolo e di debolezza per il mondo occidentale. Costituiscono elementi positivi, dopo la pacifica soluzione della grave crisi di Cuba, la ripresa di un dialogo un po' meno sospettoso intorno ai problemi della pace fra gli Stati Uniti, che rappresentano non solo la più grande, ma la più impegnata delle potenze occidentali, e l'Unione Sovietica. Questo discorso non è senza pause e senza contraddizioni, e quindi non garantisce neanche oggi un risultato sicuro. Pone, tuttavia, una probabilità o almeno una possibilità di soluzione di quei problemi; crea un'atmosfera più distesa; se non disperde, affievolisce e allontana il fantasma della guerra. D'altra parte, i dissensi che si verificano nel mondo comunista contribuiscono e contribuiranno probabilmente a rendere, più prudente e riflessiva la politica dell'Unione Sovietica verso l'Occidente. Costituiscono, invece, elemento negativo per l'Occidente democratico la crisi in esso prodotta dalla politica estera gollista e gli allarmi destati dal recente trattato De Gaulle-Adenauer. Riassuntivamente possiamo constatare che il trattato, l'opposizione gollista all'ingresso della Gran Bretagna nel Mercato Comune (opposizione di natura politica manifestatasi quando era stata superata ogni divergenza di principio di natura economica), e l'atteggiamento sempre più distaccato e noncurante della Francia verso le esigenze della solidarietà occidentale (anche in materia atomica) rappresentano una minaccia e un ostacolo allo sviluppo unitario dell'Europa, e un indebolimento dell'Occidente. Questi pericoli e questi attentati, nascendo da fonte autoritaria e nazionalistica, specialmente per quanto riguarda De Gaulle, dimostrano il rapporto che passa tra la politica interna e la politica estera e fra le concezioni che si affrontano in entrambi i campi. Non è senza significato che in Italia l'unico partito che piauda apertamente alla politica estera gollista sia il missino. Di fronte a questa situazione, la politica estera italiana, a parere del Partito Repubblicano, deve essere orientata secondo questi principi:  a) resistenza in ogni sede all'attività frazionistica della politica gollista nel confronti dell'Europa e dell'Occidente (resistenza decisa, sebbene aliena da misure di ritorsione che non combattano e neutralizzino il frazionismo, ma vi aggiungano nuove espressioni).  b) ricerca e promozione di ogni iniziativa utile a consolidare i rapporti italiani ed europei con la Gran Bretagna e a tenere aperto (eventualmente anche con soluzioni provvisorie accettate anche dalla Gran Bretagna) il problema del suo ingresso nei Mercato Comune.  c) opposizione decisa ad ogni involuzione delle istituzioni europee esistenti, in contrasto con lo spirito democratico, unitario e sovranazionale, dal quale deve invece essere promossa ogni estrinsecazione a cominciare dall'elezione a suffragio diretta degli organi comunitari.  d) solidarietà con l'attuale indirizzo della politica americana per quanto riguarda il carattere collettivo o multilaterale della difesa missilistica e, in genere la massima integrazione delle forze nazionali che difendono l'Europa, con rifiuto di ogni egemonia di singole nazioni europee.  e) appoggio convinto ed effettivo ad ogni iniziativa diretta alla distensione; al disarmo controllato, anche per tappe successive che non turbino l'attuale equilibrio delle forze a cominciare dalla cessazione controllata degli esperimenti nucleari; alla ragionevole soluzione, senza alcuna lesione di interessi fondamentali di sicurezza e di libertà, dei problemi che dividono l’Occidente dall’Unione Sovietica. Questi, secondo il Partilo Repubblicano, sono i criteri generali che debbono guidare una politica estera italiana indirizzata a realizzare - di fronte agli attuali problemi - i principi democratici costantemente seguiti dai repubblicani.  Votate edera.  Problemi della Scuola.  1) coerenza dell'impostazione repubblicana.  Gli elettori che alla vigilia della consultazione elettorale, vorranno rileggere la relazione su il problema nazionale della scuola che accompagnò nel 1958 la formulazione dei punti programmatici del P.R.I. per la III legislatura, dovranno riconoscere che la posizione assunta cinque anni fa dal Partito su quello che venne definito allora il problema fondamentale dello sviluppo civile e democratico del paese fu una posizione di avanguardia, di coraggio, di modernità. Di avanguardia, perché precedette di alcuni anni  l'odierno interesse per i problemi della istruzione pubblica, contrapponendosi con piena aderenza alla tradizione dottrinale mazziniana, che fu del resto propria di tutte le correnti ideologiche del Partito (basterà citare Cattaneo e Ghisleri) - al disinteresse o alla minimizzazione del problema scolastico comune a tutti i partiti dopo la Liberazione, per considerare invece la scuola come il problema primario della vita nazionale. Di coraggio, perché, infrangendo una tradizione constante dalla legge Casati del 1859 in poi affermo per la prima volta (col solo precedente della posizione della Federazione Nazionale Insegnanti Scuole Medie del 1955 la necessità di un piano nazionale organico di politica scolastica a sviluppo almeno decennale con adeguato finanziamento assunto come impegno collegiale di governo: come e noto a tanto non si è ancora arrivati, giacché il ritiro del piano decennale Medici. Fanfani e la sua provvisoria sostituzione con uno stralcio triennale ha demandato alla IV legislatura la formulazione di un piano organico, secondo le risultanze della Commissione di indagine che dovrebbero essere consegnate entro il 31 marzo 1963. Di modernità, perché la richiesta di una pianificazione scolastica ha avuto due clamorose conferme, una nazionale nei risultati dell'inchiesta SVIMEZ (1961) ormai di larghissimo dominio pubblico, sui mutamenti della struttura professionale e ruolo della scuola con la previsione di enormi sviluppi della scuola da programmarsi al traguardo del 1975 in concomitanza con lo sviluppo economico e sociale del Paese; un’altra internazionale nel risultali della Conferenza di Washington (16-20 ottobre 1961) dei paesi dell'OCDE (ex OECE) sulla politica di sviluppo economico e di investimenti nell'istruzione, che ha riconosciuto la necessità di una politica di programmazione pluriennale e di massicci investimenti pubblici nel settore scolastico su scala nazionale e internazionale.  2) La politica scolastica della terza legislatura.  Conforme a questa impostazione, di cui i repubblicani non debbono stancarsi di rivendicare la primogenitura, il Partito manifestò la sua sostanziale approvazione al piano decennale Medici-Fanfani, riconoscendovi il primo impegno della classe dirigente italiana dopo l'unità a favore dello sviluppo scolastico: ma nel tempo stesso, dopo avere ottenuto l'assicurazione che lo stanziamento decennale di 1500 miliardi doveva intendersi come aggiuntivo ai normali incrementi di bilancio, ne rilevò il mancato inquadramento in una organica politica scolastica, che avrebbe comportato scelte, indirizzi, trasformazioni delle strutture scolastiche affrontando anche i problemi politici connessi con l'attuazione degli articoli 33 e 34 della Costituzione, laddove dichiarazioni successive di conferenze episcopali e l'emendamento F'ranceschini avanti la 8e Commissione della Camera fecero chiaramente intendere propositi elusivi, o eversivi addirittura, del dettato costituzionale. Con eguale favore pertanto i repubblicani hanno accolto l'accantonamento del piano per la sua ristrutturazione in un piano pluriennale da presentare entro il 30 giugno 1964 in rapporto alle previsioni dell'incremento demografico, del fabbisogno economico e sociale della società italiana, dello sviluppo dei rapporti internazionali e della partecipazione comunitaria europea del nostro Paese, tenendo presenti lo sviluppo generale dell'istruzione e la formulazione della legge sulla parità: tutto ciò è detto nell'art. 56 della Legge 24 luglio 1962. Pur con molte riserve sui limiti di tempo e di mezzi della Commissione di indagine e sulla sua struttura ed origine, i repubblicani non possono non riconoscersi nell'impegno, che supera lo sterile dibattito tra le tesi delle spese senza riforme e delle riforme senza spese per imboccare la via delle riforme con spese, che corrisponde alle indicazioni dell'OCDE. Per quelle che saranno le linee maestre del piano  e della politica scolastica conseguente, tutte le indicazioni del programma repubblicano del 1958 restano ancora perfettamente valide: un solo punto ha trovato definizione legislativa, e solo dopo la formazione del governo di centro-sinistra, e precisamente la soppressione della scuola di avviamento con la istituzione della Scuola Media Statale, che dal 1e ottobre 1963 realizzerà l'istruzione unitaria dell'obbligo sino al 14e anno di età attuando finalmente l'art. 34 della Costituzione e superando lo sterile dibattito pseudo-umanistico, che ha visto tutta la retorica nazionale mobilitata in difesa del latino: dibattito che ha lasciato uno strascico nella soluzione, didatticamente infelice e forse tecnicamente irrealizzabile, dell'obbligatorietà in seconda e della facoltatività in terza, ma non può cancellare l'enorme portata sociale della scolarizzazione unitaria di base sino al 14e anno: si debbono aggiungere i provvedimenti della gratuita distribuzione dei libri di testo per la scuola elementare (che dovrà logicamente essere estesa all'istruzione, pure gratuita e obbligatoria, sino al 14e anno, sia pure rivedendo radicalmente il congegno di distribuzione) e delle borse di studio in attuazione dell'art. 34, anche se molte riserve debbono farsi sul sistema attuale di accertamento delle capacità e dei diritti di fruizione.  3) I problemi attuali.  In relazione all'attuazione della scuola dell'obbligo e al conseguente prevedibile incremento della scuola secondaria di secondo grado, ma anche come fenomeno obiettivo, aggravatosi paurosamente nel quinquennio, i repubblicani debbono sottolineare il problema capitale della pubblica istruzione, che è quello della mancanza di personale insegnante: la più recente indagine SVIMEZ (gennaio 1963) valuta a 699.000 gli insegnanti di ogni ordine e grado (Università comprese) richiesti per il 1975, dei quali ben 430.000 di nuova formazione, con la punta massima di 170.000 per la scuola media 11-14! Formazione, reclutamento, aggiornamento del personale insegnante di ogni ordine e grado costituiscono il problema numero uno e richiedono misure di emergenza (l'inserimento dei maestri laureati nell'insegnamento medio, già in atto, ne è un campione) e misure a lungo termine (riforma dell'attuale assurdo sistema del doppio concorso, incentivi economici e morali di carriera, riforma delle facoltà universitarie che danno adito all'insegnamento, riqualificazione del personale già in servizio ecc.) senza le quali ogni previsione di piano arrischia di essere inefficace e lo stesso sviluppo economico nazionale resterà inceppato vuoi per la mancanza di docenti vuoi per la sottrazione di laureati e diplomati agli altri settori produttivi.  E' appena necessario rilevare che la programmazione scolastica costituisce la premessa della programmazione economica nazionale e che il citato rapporto OCDE ne ha sottolineato in termini drammatici l'imperativo per tutto l'Occidente (in relazione allo sviluppo democratico e al progresso scientifico e tecnologico) come unico modo di inserimento vittorioso nella competizione tra Est ed Ovest. Basti a titolo indicativo rilevare, sui dati del 1955, che URSS e USA sfornavano rispettivamente 1182 e 2216 laureati a livello universitario per milione di abitanti contro 434 in Italia e che in queste cifre i laureati, per l'insegnamento erano rispettivamente 581, 976, 111: dal 1955, essendo rimasto a tutt'oggi statico il gettito dei laureati italiani (22.000 annui), il divario si è ulteriormente aggravato! L'urgente definizione dello stato giuridico con tutte le garanzie costituzionali di libertà e la radicale semplificazione dei metodi di assunzione del personale sono appena le premesse per affrontare il problema.  4) Il problema politico.  La istituzione della Scuola Media STATALE e le disposizioni per l'edilizia delle Scuole materne STATALI contenute nella legge stralcio triennale hanno risollevato il problema della scuola non statale privata o parificata, secondo la tuttora vigente legislazione fascista: va qui riaffermato che i repubblicani, in ordine all'attuazione legislativa dell'istituto della parità previsto dall'art. 33 della Costituzione, non possono che richiamarsi alla sua dizione precisa senza oneri per lo Stato e riaffermare il diritto-dovere dello Stato repubblicano di provvedere alla scuola di tutti i cittadini, col conseguente diritto di restare la sola autorità competenze a rilasciare titoli validi, controllando con l'esame di Stato alla fine di ogni ciclo di studi e con garanzia di Commissioni e sedi statali la rispondenza della scuola non statale alle norme generali sulla P.I. da esso emanate (art. 33). I problemi dell'edilizia scolastica in relazione all'incremento della scuola dell'obbligo e quelli dell'assistenza post-scolastica e ginnico-sportiva, medico-sanitaria e ricreativa rientrano massicciamente nei compiti dello Stato repubblicano ed è evidente che la struttura attuale della P.I. è inadeguata e impreparata a questi maggiori compiti, parte dei quali rientrerà nelle competenze dell'Ente regione e delle auspicabili autonomie comunali, mentre altra parte dovrà essere assunta da nuove articolazioni dell'amministrazione (per esempio un Sottosegretariato per l'assistenza giovanile), sottraendola alla disorganica e parziale iniziativa della beneficienza confessionale e della organizzazione dei partiti. In particolare l'edilizia esigerà uno sforzo massiccio con carattere prioritario per la scuola dell'obbligo per la costruzione di circa 300.000 aule entro il 1975: a tal fine occorreranno nuove strutture organizzative sia per la pianificazione degli interventi in armonia con la programmazione economica, sia per superare con agili organi di studio e di finanziamento, le attuali difficoltà che ritardano e spesso vanificano gli stanziamenti già disposti. La pubblica istruzione non è in realtà che un aspetto della educazione civile altrettanto pubblica, sempre reclamata dalla dottrina repubblicana e comunque imposta dalla crescente partecipazione delle masse alla vita pubblica e insieme dalla diminuzione dell'impegno familiare, in conseguenza della rivoluzione sociale e tecnologica in atto. Sotto questo aspetto formativo, oltre che informativo, della scuola, i repubblicani non possono che compiacersi della realizzazione di una loro richiesta del 1958, con l'avvenuta introduzione della educazione civica nelle scuole di ogni ordine e grado, anche se la sistemazione della disciplina, priva di effettiva valutazione di corso e di esame, è lungi dall'essere soddisfacente. La scuola dell'obbligo non diminuisce, anzi aggraverà, il; problema della evasione scolastica, cui è connesso quello del ricupero degli analfabeti adulti, che le modeste iniziative televisive in atto non sono assolutamente in grado di risolvere e per il quale occorre una campagna nazionale di emergenza. D'altro canto l'entrata in vigore della scuola media statale rende indilazionabile la riforma della istruzione secondaria di secondo grado sotto l'aspetto dei programmi e degli ordinamenti, non solo con l'abolizione delle assurde attuali classi di collegamento, inventate come rimedio provvisorio all'interruzione bellica della riforma fascista del 1939, ma col riordinamento dell'istruzione ma gistrale (scuola e istituto), l'istituzione del liceo un guistico o moderno e la sistemazione giuridica dell'istruzione professionale, che ne è tuttora carente! In proposito va rilevato che le esigenze di una ben individuata organica POLITICA della istruzione tecnico-professionale rimangono intatte, anzi accresciute dallo sviluppo economico italiano ed europeo e richiedono il coordinamento degli enti preposti attraverso la tante volte invocata disciplina dei Consorzi Provinciali per l'istruzione tecnica: in particolare va riordinata e qualificata l'istruzione tecnica in vista della crescente necessità di tecnici intermedi. Il riordinamento e l’equiparazione della istruzione secondaria di secondo grado non possono che riflettersi sulla istruzione superiore, anzitutto con la riforma delle facoltà che danno adito all'insegnamento di ogni ordine e grado (qualificazione professionale, formazione psicopedagogica, tirocinio pratico ecc.) e, in secondo luogo, con l'ammodernamento, edilizio, tecnico, didattico dell'Università in genere, senza trascurare quelle riforme di costume (pieno impiego dei docenti), che possono essere più importanti della disponibilità di ingenti stanziamenti o di provvedimenti come quelli del presalario studentesco, il cui congegno appare assai discutibile: connesso è il potenziamento massiccio della ricerca scientifica, anche agli effetti della programmazione economica nazionale. Lo sviluppo dell'istruzione secondaria, l'apertura di tutti gli accessi universitari, la previsione di un necessario raddoppio di laureati entro un decennio imporranno anche una revisione della distribuzione territoriale delle sedi universitarie, correggendo evidenti squilibri regionali, senza peraltro indulgere a talune ambizioni campanilistiche recentemente emerse. In conclusione bisogna considerare in movimento tutta l'area della pubblica istruzione: il P.R.I. è impegnato ancora una volta in posizione di avanguardia, per impedire che resistenze burocratiche, visioni particolaristiche e pigrizia intellettuale arrestino la marcia verso una scuola moderna ed efficiente, largamente aperta al progresso tecnologico e scientifico, veramente democratica tanto nell'organizzazione quanto nella costante immissione dei ceti popolari a tutti i livelli.  CONCLUSIONI.  Il P.R.I., convinto sulla base degli stati di previsione nazionali e internazionali, che lo sviluppo dell'Italia e condizionato dallo sviluppo scolastico di ogni ordine e grado. AFFERMA il diritto primario dello Stato Repubblicano, sancito dalla Costituzione, all'istruzione di tutti i cittadini e alla loro educazione democratica. RITIENE pertanto urgenti la definizione legislativa della parità senza oneri per lo Stato riconoscibile alle iniziative di enti o privati, che diano garanzia di rispetto delle norme generali sull'istruzione emanate dallo Stato e di effettiva parità di trattamento economico del personale, e la regolamentazione dell'esame di Stato condotto da Commissioni statali in sedi di Stato come effettivo accertamento di maturità culturale e civile. RILEVA comunque che solo con la politica dl centrosinistra alcune delle fondamentali istanze scolastiche del Partito, quali l'attuazione costituzionale della scuola obbligatoria fino al 14e anno, la gratuità dei libri di testo per l'istruzione dell'obbligo, l'accesso più largo allo studio grazie a massicci stanziamenti per le borse di studio, hanno trovato concreta attuazione insieme con l'istituzione di una Commissione di indagine sulla scuoia per la formulazione di un nuovo piano scolastico. DICHIARA che l’urgente approvazione dello stato giuridico per il personale insegnante e direttivo e l'effettivo decentramento dell'amministrazione, la semplificazione burocratica e l'abolizione dì ogni organo di dubbia costituzionalità costituiscono i presupposti di una politica scolastica veramente democratica. Il P.R.L., SOTTOLINEA l'impegno demandato alla IV Legislatura di elaborazione di tale piano organico strutturale e finanziario di politica scolastica a sviluppo pluriennale, nel cui quadro dovranno attuarsi la riforma della scuola secondaria di secondo grado, senza preclusioni di accesso universitario, e l'ammodernamento e il potenziamento degli istituti universitari. AFFERMA che l'istruzione dell'obbligo sino al 14e anno di età deve essere resa effettivamente universale con tutti i necessari aspetti di gratuità e di assistenza e che nessuna arbitraria formulazione o applicazione dei programmi deve snaturarne il carattere unitario e formativo di base, RICONOSCE la preminente funzione della qualificazione culturale, tecnica, professionale agli effetti della programmazione economica nazionale e dell’equilibrato progresso sociale: di conseguenza alla formazione e assunzione del personale insegnante dovrà essere rivolta la particolare urgente attenzione del governo, con tutti gli incentivi di carattere economico e morale che valgano ad attirare i giovani alla professione docente nel numero e nella qualità richiesti dallo sviluppo della società nazionale.  Regioni e autonomie locali.  Oggi che l'ordinamento regionale è divenuto il tema forse più attuale ed impegnativo della battaglia politica, è bene che gli elettori ricordino che il P.R.I. è l'unico partito che possa vantare un'azione coerente ed ininterrotta su questo storico problema della democrazia italiana. I repubblicani si sono battuti per l'ordinamento regionale dello Stato, senza incertezze e senza sosta, anche quando si sono trovati soli a combattere una battaglia, che era stata disertata ed accantonata dalle forze tradizionalmente regionalistiche della Democrazia Cristiana, ed alla quale non si erano ancora convertiti, per convinzione o per fini strumentali, i partiti di ispirazione marxista. Il vasto complesso di ragioni che hanno mosso e muovono i repubblicani a fare dell'ordinamento regionale un tema di fondo della loro azione democratica é certo noto agli italiani, ai quali è stato esposto in ripetute occasioni, elettorali e non. Ma non è inutile richiamarne gli aspetti essenziali, ad evitare che il globale valore democratico e civile dell'istituzione resti svilito o distolto per la presentazione quasi sempre particolaristica ed incompleta che ne fanno le correnti neo-regionaliste. I repubblicani si battono per l'attuazione dell'ordinamento regionale:  1) Perchè è prescritto dalla Costituzione della Repubblica.  La Costituzione è il fondamento giuridico dello Stato: da essa traggono legittimità di potere tutti i suoi ordinamenti. Solo l'attuazione integrale del disposto costituzionale, e prima di tutto dei suoi istituti basilari, può far si che la Repubblica si fondi sulla certezza giuridica della sua legge originaria. Si afferma che la Costituzione può essere riformata, ed è vero Ma sta di fatto che nessuna forza politica ha osato finora concretamente proporlo, e che l'azione antiregionalistica continua ad estrinsecarsi nella pura e semplice trascuranza del precetto costituzionale, secondo un sistema certo politicamente meno pericoloso ma giuridicamente mostruoso e moralmente inaccettabile. I repubblicani che sentono profondamente ed integralmente il valore dello Stato di diritto, considerano l’attuazione della Costituzione un dovere prioritario per la democrazia italiana.  2) Perchè appartiene al patrimonio ideale del Risorgimento.  Tutte le correnti democratiche-repubblicane del Risorgimento, tutti gli uomini che gettarono le basi ideali di un'Italia indipendente e democratica, da Mazzini a Cattaneo, mirarono alla formazione di uno Stato fondato sul decentramento dei poteri e sulle più ampie autonomie locali. Ma la conclusione monarchica del processo unitario portò alla costituzione di uno Stato centralizzato, suddiviso in artificiose ripartizioni provinciali governate dai Prefetti, secondo il modello autoritario della Francia napoleonica: Stato che resistette, per la forza dei centri di potere che aveva creato, alla intensa azione di riforma che per mezzo secolo svolsero, tanto i repubblicani, da Alberto Mario a Ghisleri, quanto gli uomini più illuminati di parte liberale, da Minghetti a Giolitti. Fatta la Repubblica, l'attuazione' dell'ordinamento regionale rappresenta il compimento necessario della evoluzione storica della nazione, che deve essere liberata dalle strutture autoritarie in cui è stata costretta dalla monarchia, per conformare la sua vita alla concezione democratica che diede origine e sviluppo alla sua indipendenza ed alla sua unità.  3) Perche è al punto da partenza per una riforma della Pubblica Amministrazione.  Lo Stato è male amministrato, la sua struttura burocratica è pletorica ed inefficiente. Tutta la vita dei Paese è regolata dai Ministeri romani, soffocati da un immenso coacervo di incombenze, costretti a regolare con criteri uniformi e con mancanza di diretta conoscenza delle situazioni, i problemi diversi delle diverse zone d'Italia. La centralizzazione di tutti i poteri, di tutte le responsabilità e di tutti i controlli rende la macchina statale farraginosa ed inerte, incapace di iniziative, inadatta alla comprensione dei problemi della collettività. I repubblicani hanno sempre fatto, dei problemi della pubblica amministrazione, temi primari della loro battaglia politica, ed anche oggi propongono concrete riforme di apparati e di sistemi. Ma sono convinti che è necessario, pregiudizialmente, un radicale decentramento delle funzioni statali, con attribuzione di responsabilità e di poteri ad organismi periferici, sotto il diretto e più efficiente controllo dei corrispondenti organi rappresentativi. La pubblica amministrazione va riorganizzata a livelli conformi alle funzioni da esplicare, ai problemi da risolvere ed alle comunità da servire, in organico ed armonico rapporto fra organi centrali e periferici. Una simile ristrutturazione ha la sua base nell'ordinamento regionale, e solo con essa potrà ottenersi una amministrazione pubblica moderna ed efficiente, adatta ai sempre crescenti compiti che la civiltà di""oggi assegna ai pubblici poteri.  4) Perché la programmazione democratica ha la sua base nelle Regioni.  La politica dei piani regionali di sviluppo, già tanto ricca di elaborazioni scientifiche e di esperienze positive nel mondo occidentale, rappresenta l'acquisizione più concreta ed efficace dell'economia politica in questo dopoguerra. Una programmazione su scala esclusivamente statale sarebbe incapace di cogliere tutti i complessi molteplici aspetti in cui si articola la vita della nazione, insufficiente alla precisa definizione degli interventi, inadatta alla esaltazione delle iniziative e dei talenti locali. Nel quadro di scelte ed indirizzi unitari valevoli per tutto il Paese, è necessario decentrare le analisi delle situazioni e la precisazione degli interventi su comprensori minori, più omogenei dai punti di vista demografico, territoriale, economico e sociale, ma al tempo stesso abbastanza ampi da costituire comunità in larga parte autosufficienti e dotate di molteplici risorse naturali ed umane. Solo su queste basi la programmazione risponderà effettivamente alle esigenze di sviluppo differenziato delle varie parti del Paese, aderente alla realtà di ogni luogo, conforme alle inclinazioni umane ed alla volontà delle varie comunità che nel loro insieme costituiscono la nazione. Solo su queste basi, soprattutto, risulterà una programmazione democratica, rifuggendo da autoritarismi di vertice e cercando invece, in un fecondo interscambio fra esperienze regionali e visione nazionale dei problemi, la via di uno sviluppo democratico della società. La Regione sarà dunque strumento fondamentale della programmazione economica, e l'incombere dei problemi che solo nella politica di piano possono trovare soluzione, rende la sua istituzione non più procrastinabile.  5) Perchè deve essere restituita autonomia ai Comuni.  I Comuni, con i loro organi rappresentativi, costituiscono le cellule elementari della vita democratica del Paese, la più autentica espressione e manifestazione dell'autogoverno popolare. Ma fin quando lo Stato centralizzato, attraverso i controlli prefettizi o ministeriali, ne regolerà pesantemente ogni attività e ne limiterà l'autonomia. l'autogoverno sarà in gran parte fittizio e i Comuni non saranno in grado di svolgere la loro insostituibile funzione di organi di democrazia. Questa situazione non potrà superarsi se non superando l'organizzazione centralizzata dello Stato, alla cui logica appartiene inevitabilmente la soffocazione delle autonomie periferiche. Ancora una volta, l'ordinamento regionale è il punto di partenza per qualsiasi efficace riforma, che dovrà concretarsi con una nuova legge comunale e provinciale che assicuri agli enti locali completa autonomia amministrativa, entrate proporzionate ai compiti di istituto, e limiti i controlli alle sole questioni di legittimità. demandandoli ad organi rappresentativi locali espressi dalle Regioni.  6) Perchè l'integrazione europea esige l'articolazione degli Stati nazionali.  Ben al contrario di quanto sostengono gli antiregionalisti, la costituzione della Comunità europea e l'avviamento all'integrazione federale, non solo non sono contraddittori con la ristrutturazione regionalistica dello Stato, ma anzi la richiedono, perché l'attribuzione ad organismi sovranazionali di poteri e di funzioni già appartenenti agli Stati nazionali, rischierebbe altrimenti ,di rendere tali poteri e funzioni ancor più lontani ed inaccessibili alle popolazioni che vi sono interessate. L’ordinamento regionale potrà invece determinare una organica scala di livelli amministrativi e di centri decisionali, mentre favorirà il colloquio e l'integrazione delle comunità di confine, aiutando sul piano di autonome, spontanee e concrete iniziative il superamento della separazione nazionale.  7) Perché l'ordinamento regionale attuato in tutto il Paese influirà beneficamente sul funzionamento delle Regioni a Statuto speciale.  Gli antiregionalisti battono volentieri (ma non, in verità, di fronte alle popolazioni interessate), sul preteso fallimento dell'esperienza autonomistica delle Regioni a statuto speciale. E' una polemica faziosa, perché, prendendo lo spunto da qualche disfunzione, ignora sia le ben peggiori condizioni in cui quelle regioni si trovavano in regime centralista, sia il vigoroso slancio di progresso economico e civile che l'autonomia regionale ha determinato ovunque, raggiungendo risultati sostanzialmente positivi anche nel Trentino-Alto Adige, non ostante il contrasto tra i gruppi linguistici che i repubblicani ritengono possa risolversi in pacifica convivenza solo nell'ambito della regione unitaria cori una migliore definizione delle competenze autonome provinciali. In verità le disfunzioni constatabili, quando non sono dovute a situazioni ambientali la cui realtà prescinde dagli ordinamenti e che in ogni caso l'autoritarismo centralista era stato incapace di modificare, sono in massima parte dovute al fatto che quelle Regioni esistono ed operano nel contesto di uno Stato centralizzato. Le disfunzioni si verificano non perché esistono quelle Regioni, ma perché non esistono le altre: perché l'esistenza di comunità autonome non è politicamente ed amministrativamente compatibile nel quadro di una comunità che le comprende, ma è conformata secondo schemi negatori di autonomia. La normalizzazione della vita amministrativa e politica delle Regioni a statuto speciale non può aversi se non attuando in tutto il Paese l'ordinamento regionale, si da renderle omogenee, pur nelle particolari forme di autonomia a ciascuna spettanti, con il resto della nazione.  8) Perchè essenziale per l'ampliamento della libertà dei cittadini.  La subdola polemica che le forze antidemocratiche o conservatrici muovono contro la cosiddetta partitocrazia od a proposito delle disfunzioni della vita parlamentare, rischia di trovare eco favorevole presso qualche italiano, perché si alimenta da una reale situazione di disagio. E' certo che molti cittadini si sentono o sono estranei alla vita democratica del Paese, e guardano agli organi rappresentativi, che essi stessi hanno eletto, con diffidenza o sospetto. Ciò avviene perché quelli sono troppo lontani dai cittadini, troppo inaccessibili al loro diretto intervento, troppo bisognosi di tramiti per una effettiva comunicabilità. Perché ogni cittadino senta che la stia volontà è effettivamente determinante nella vita della comunità cui appartiene, perché si senta capace di autogoverno, occorre che i poteri democratici gli siano avvicinati, che li senta a suo livello, che possa stabilire con essi un rapporto agevole e continuativo. Occorre che abbia una diretta conoscenza dei problemi che deve contribuire a risolvere, che sia in grado di maturare sulla base di essa la propria opinione e che trovi una sede accessibile in cui farla valere. Avvicinando ai cittadini il centro decisionale della massima parte dei problemi della vita comunitaria, l'ordinamento regionale costituisce il fondamento di un esercizio sempre più effettivo e cosciente dei diritti democratici per tutti 'i cittadini italiani, è il passaggio obbligato per un reale autogoverno. Perciò l'ordinamento regionale rappresenta una esigenza di fondo della democrazia italiana, se non vuole rischiare di ridursi ad tino schema formale di ricorrenti elezioni, che sono condizione necessaria, ma non sufficiente, per una vera vita democratica. Si tratta, in definitiva, di allargare la sfera di libertà e di autogoverno di tutti i cittadini; di restituire al Parlamento la dignità e le funzioni di supremo regolatore della vita del Paese, liberandolo dalla congerie di incombenze particolaristiche che non gli sono proprie e di stabilire una organica scala di poteri, dal Comune alla Regione allo Stato, da cui il popolo italiano possa vedere realizzata la sua volontà democratica.  L'ordinamento regionale dunque, è per i repubblicani, la base della democrazia e del buon governo. A confronto con questo suo valore e con le prospettive di progresso civile che apre alla nazione le contestazioni degli antiregionalisti, risultano meschine ed inconsistenti. Tale è quella, cara ai neofascisti ed al nazionalisti, che afferma che l'istituzione delle Regioni minerebbe l'unità nazionale. E' ben vero il contrario: una unità reale, profondamente sentita e capace di resistere ad ogni prova, si può avere soltanto quando trae origine dalla libera unione di comunità autonome, che nello Stato riconoscono il connettivo di una loro cosciente omogeneità. Non può aversi quando lo Stato si impone autoritariamente dall'alto: le vicende dell'immediato dopoguerra sono sufficientemente istruttive al riguardo. Quanto alla spesa che l'istituzione delle Regioni corna porterebbe, potrebbe affermarsi pregiudizialmente che il valore del nuovo ordinamento è tale da non potersi commisurare ad esigenze di economia. Ma in verità, a parte la dimostrata forzatura. delle previsioni di spesa che fanno gli antiregionalisti, sta di fatto che le poche decine di miliardi annui che costerà alla collettività la costituzione degli uffici regionali saranno più che largamente compensati dai diretti vantaggi economici che si conseguiranno con la riorganizzazione dello Stato. Oggi, a causa dell'inefficienza della pubblica amministrazione, dell'azione del sottogoverno, della pressione dei gruppi economici e settoriali, di tutto l'insieme di fattori di dispersione e di distorsione che si alimentano ed agiscono nello Stato centralizzato, la spesa pubblica è in gran parte improduttiva ed inefficace. La razionalizzazione che se ne potrà operare con la programmazione e con la riforma dell'amministrazione statale, basate sull'ordinamento regionale e sui controlli decentrati ad esso pertinenti, rappresenterà una riduzione sostanziale degli oneri della gestione pubblica nel suo insieme. Ed infine i repubblicani negano che si debba esitare a dar vita alle Regioni per il pericolo che forze totalitarie si insedino alla direzione di alcune di esse. Chi agita lo spauracchio delle regioni rosse dell'Italia centrale ignora un principio fondamentale di democrazia: che solo l'effettivo esercizio dei diritti di libertà può stabilmente sottrarre chi non ne sente i valori alla suggestione dei miti totalitari. Non comprimendo, bensi ampliando la sfera di libertà del popolo si combattono i pericoli delle degenerazioni antidemocratiche. Tanto ciò é vero, che proprio negli enti locali, dove l'esercizio della democrazia e dell'autogoverno è più diretto, la base della democrazia si è venuta allargando in questi anni, e che proprio per le Regioni si aprono analoghe prospettive, che vedranno solide maggioranze democratiche, capaci di isolare ai margini le forze totalitarie e conservatrici, secondo la logica incontrastabile del centro-sinistra, che non potrà non determinare a livello regionale la formazione della stessa maggioranza che agisce a livello nazionale. E di ciò debbono rendersi conto i socialisti, che, quanto più renderanno esplicito e certo il loro impegno in questa direzione, tanto più renderanno agevole il superamento delle pretestuose eccezioni che sono mosse all'attuazione dell'ordinamento regionale. Tutti gli interessati timori degli antiregionalisti, interessati perché sono mossi alla radice dalla preoccupazione di perdita di potere effettivo di quanti oggi a vario e non democratico titolo lo detengono, nascondono una sostanziale sfiducia nel popolo italiano, ritenuto incapace di autogovernarsi. Ma i repubblicani ricordano ai moderati, ai timorosi, ai nostalgici dei governi forti, che quando nel 1943 tutta l'impalcatura statale crollò, mentre il re fuggiva e l'intera classe dirigente del Paese si disperdeva e cessava di esistere, fu il popolo Italiano a ritrovare i valori essenziali di libertà e di civiltà e a dar vita con la Resistenza alla sua rinascita democratica. Al contrario dei verbosi nazionalisti della destra Italiana, i repubblicani hanno fiducia nella saggezza e nello spirito di libertà del popolo italiano.  CONCLUSIONI.  Il Partito Repubblicano, che ha assunto l'impegno, di non partecipare nella prossima legislatura, a @@@.  @ regionale in prima linea del loro programmi, agirà per:  -   portare immediatamente all'approvazione del Parlamento le leggi     regionali già presentate dal Governo di centro-sinistra nella terza     legislatura ed insieme ad esse la legge elettorale per i Consigli     Regionali.  -   difendere rigorosamente i principi di economia e di buona     amministrazione ai quali quelle leggi sono ispirate.  -   promuovere, nel quadro dell'ordinamento regionale, l'approvazione di     una legge nuova comunale e provinciale, tale che assicuri agli enti     locali effettiva autonomia ed adeguata capacità finanziaria.  -   promuovere la sollecita emanazione delle leggiquadro relative alle     materie di competenza delle Regioni, prime tra esse quelle attinenti     alla agricoltura ed all'urbanistica.  -   Inquadrare ogni riforma ed innovazione delle strutture statali, da     quanto concerne la programmazione economica a quanto attiene alla     pubblica amministrazione, nella visione di uno Stato ad ordinamento     regionale.  -   realizzare senza indugi la già matura formazione di organismi a base     regionale e frattanto diretti dagli enti locali, per lo studio dei     problemi dl programmazione e di sviluppo sociale.  Riforma della pubblica amministrazione.  Della riforma della pubblica amministrazione In Italia si parla dalla fine della prima guerra mondiale. A partire dall'entrata in vigore della Costituzione repubblicana, si può dire che il problema della riforma della pubblica amministrazione abbia formato oggetto costante di un punto programmatico di tutti i governi che si sono via via succeduti. Il primo Sottosegretario per la riforma della pubblica amministrazione fu nominato col Governo De Gasperi del 1951 nella persona dell'on Lucifredi; il primo Ministro per la riforma fu l'on Scoca nel Governo Pella del 1953. Vi sono stati undici governi, sono passati dodici anni, si sono succedute tre legislature; l'unico risultato conseguito è stata la legge 20 dicembre 1954, n. 1181 la nota legge di delega, che portò solo al conglobamento temporaneo degli stipendi dei pubblici funzionari, all'abolizione, della divisione del personale in gruppi, ad un relativo miglioramento generale delle retribuzioni. Per il resto tutto rimase immutato. Dobbiamo domandarci per quale motivo, questo problema, che ha richiesto la nomina di un apposito Ministro in ogni governo, che è stato costantemente presente nel corso di tutte le legislature, che è stato approfondito in innumerevoli convegni di studi, in monografie, in saggi, si presenta alla quarta legislatura della Repubblica sostanzialmente nelle sue antiche dimensioni e in tutti i suoi termini immutato. Inettitudine di uomini? Incapacità dei governi? No. La ragione è da ricercarsi nel fatto che questo problema è stato considerato soprattutto un problema di natura prevalentemente tecnico-organizzativa, e non, come esso è in realtà, un grande problema politico, un problema il completamento di un assetto istituzionale democratico solo in parte rinnovato con la entrata in rigore della Costituzione repubblicana e con la entrata in funzione dei massimi organi sovrani dello Stato: Presidente della Repubblica, Parlamento elettivo, Governo responsabile davanti alle Camere.  Per una amministrazione efficiente.  Perché uno Stato sia democratico non basta che fibbia un Parlamento elettivo, che la stampa vi sia più o meno libera, che la magistratura sia più o meno indipendente; è necessario anche che l'amministrazione pubblica sia per il cittadino efficiente, imparziale, responsabile. E purtroppo in Italia, a quindici anni dalla entrata in vigore della Costituzione, alla maggior parte dei cittadini l'apparato statale appare non efficiente, parziale, non responsabile. Ora, rendere l'apparato amministrativo dello Stato efficiente, imparziale, responsabile, prima che un problema tecnico è un problema politico. Se è vero infatti che l'organizzazione amministrativa di uno Stato è una formazione storica, come per tutte le formazioni storiche, la sua riforma non può scaturire che, da una ferma volontà politica di rinnovamento al servizio di una chiara visione istituzionale.  Ma la ferma volontà politica di rinnovamento e le chiare visioni democratiche che avevano portato alla. Resistenza, e alla conquista della Repubblica e che avevano animato la Costituente durante i suoi lavori, non permearono, non sorressero i successivi tentativi di riforma delle strutture amministrative, per cui vanamente, elusi i problemi di fondo, che erano i problemi delle strutture fondamentali dello Stato, si cercarono soluzioni in rimedi marginali, in ritocchi secondari, privi di ispirazioni coerenti, unitarie, e destinati perciò al fallimento. Nelle condizioni in cui è il nostro Paese, una riforma della pubblica amministrazione che non voglia costituire solo un tentativo di adattamento del vecchio apparato statale a nuove necessità ma l'attuazione di un principio organizzativo nuovo delle funzioni pubbliche, non può non partire, prima di ogni altra cosa, dalla realizzazione dell'ordinamento regionale e del vasto sistema di autonomie che è sancito dall'art. 5 della Costituzione. Esso è cioè innanzitutto un problema di attuazione piena della Costituzione della Repubblica. La politica di centro-sinistra, per la quale il Partito Repubblicano ha lottato ed è impegnato, con lo allargamento dell'area democratica, ha realizzato una delle condizioni politiche necessarie perchè l'attuazione dell'ordinamento regionale potesse essere tradotta in realtà: ha cioè posto la premessa politica perchè sia ripresa con slancio nuovo la riforma istituzionale in senso democratico dello Stato iniziata con la conquista della Repubblica. Le leggi di trasferimento di funzioni statali alle Regioni saranno la prima grande occasione di riordinamento ab imis di alcune attività fondamentali della pubblica amministrazione.  Regioni e programmazione.  Inoltre, con l'avvio della 'programmazione economica globale, è stata data all'aspirazione di ammodernamento e di riordinamento della pubblica amministrazione una idea direttrice precisa, che permette di individuare molto meglio che non in passato i veri problemi da affrontare per rendere lo Stato più efficiente, meglio ordinato, più rispondente alle esigenze di progresso della collettività nazionale. La programmazione infatti, se è innanzitutto orientamento di tutta l'attività economica pubblica, che ha assunta dimensioni imponenti e forme di intervento innumerevoli, secondo obiettivi generala preordinati, non può non investire tutta l'organizzazione dello Stato, anche nelle manifestazioni più tipiche e tradizionali. Innanzitutto, la politica di programmazione non consente che sia ulteriormente rinviata la legge sul riordinamento della Presidenza dei Consiglio e sulle attribuzioni degli organi dei Governo della Repubblica. E' nota la grande confusione di competenze che attualmente esiste tra i vari ministeri e spesso anche nell'interno di ciascun ministero. Basti pensare ad alcune funzioni: assistenza, costruzioni ferroviarie e stradali, trasporti pubblici, edilizia scolastica. La precisa attribuzione di competenze a ciascun ministero è la premessa di un ordinamento efficiente dell'attività di governo. Ma non basta! La programmazione richiede che accanto all'organizzazione verticale, per settori, vi sia anche, a vari livelli, e soprattutto al livello più alto, che è quello del Governo, una organizzazione orizzontale, e cioè di coordinamento delle attività settoriali. Sotto questo aspetto è necessario riesaminare tutta la materia dei comitati interministeriali per il coordinamento della politica economica nelle sue varie manifestazioni e in particolare del C.I.R., che deve essere trasformato in Comitato interministeriale per la programmazione, presieduto dal Presidente del Consiglio, o in sua vece dal Ministro del Bilancio e della Programmazione, dotato di un segretariato permanente composto di funzionari delle varie amministrazioni, e con un organo tecnico di programmazione dotato di personalità giuridica propria, posto alle dipendenze del Ministro del Bilancio e della Programmazione.  Aziende autonome ed Enti pubblici.  E' necessario poi affrontare con decisione il riordinamento dei settori nei quali lo Stato svolge una attività economica diretta, e cioè il settore delle aziende autonome e degli enti pubblici economici. Per quanto concerne le aziende autonome, occorre che i criteri privatistici e aziendalistici siano introdotti in pieno nella loro gestione e quindi, anche nella loro contabilità e nei loro bilanci. Esse sono aziende produttrici di servizi e perciò  devono essere chiari per il Parlamento e per i contribuenti i costi, i ricavi delle loro gestioni e le ragioni degli eventuali disavanzi. Alle esistenti aziende, inoltre, sarebbe opportuno aggiungerne un'altra, quella del patrimonio immobiliare dello Stato, che attualmente è quasi impossibile conoscere nella sua entità e nelle sue dimensioni. Per quanto concerne gli enti pubblici economici la misura più urgente è quella di sottoporli al controllo esterno della Corte dei Conti, mediante una modifica in tal senso della legge 21 marzo 1958, n. 259, di attuazione dell'art. 100 della Costituzione. Il controllo esterno comporta infatti la presentazione alla Corte dei bilanci e di tutti i documenti contabili che la Corte dei Conti richiede. E' necessario in proposito ordinare il controllo della Corte in modo che essa possa promuovere azioni di responsabilità, sempre che essa riscontri irregolarità di gestione.  Problemi del personale.  Con particolare urgenza si pone poi il problema dei pubblici dipendenti che ha aspetti diversi, alcuni antichi, altri emersi più recentemente. L'aspetto più antico è quello retributivo. E' necessario giungere finalmente al conglobamento di tutte le voci che costituiscono le retribuzioni statali e alla adozione di un assetto retributivo ispirato a fermi principii di giustizia e di sana economia. Per i funzionari e gli impiegati amministrativi, nel più assoluto rispetto del diritto alla stabilità dell'impiego e alla progressione economica delle carriere, diritto strettamente connesso alla natura pubblica delle funzioni esercitate, è necessario introdurre negli ordinamenti sistemi di selezione rigorosi che portino alle posizioni direttive gli elementi più dotati. Occorre poi facilitare una più ampia rotazione dei funzionari direttivi all'interno di ciascuna amministrazione e, possibilmente, anche tra le varie amministrazioni dello Stato, prevedendo eventualmente negli organici un limitato numero di posti a disposizione che renda più agevoli queste rotazioni. Nel settore del pubblico impiego è poi di acutezza drammatica il problema del personale tecnico: sono note le paurose carenze che denunciano le amministrazioni dei lavori pubblici, delle ferrovie, degli uffici tecnici erariali. Si tratta di pubblici dipendenti, i cui compiti tecnici sono costitutivi di una funzione di natura pubblica, e quindi indispensabili all'amministrazione dello Stato. Per queste categorie di dipendenti è necessario adottare livelli retributivi non lontani dalla media dei compensi professionali del settore. V'è però un altro aspetto del problema dell'impiego dei tecnici nella pubblica amministrazione, che non può più essere ignorato; e cioè il ricorso sempre più necessario, per l'estendersi dei settori di intervento diretto dello Stato, a consulenze tecniche di alta qualificazione o politicamente rilevanti. Occorre disciplinare questo ricorso con norme che prevedano rapporti contrattuali a termine per l'impiego di tecnici di alta qualificazione ai maggiori livelli della pubblica amministrazione. Un serio sforzo di ammodernamento è necessario fare poi nel settore delle procedure amministrative. Nella materia dei contratti, delle autorizzazioni e delle concessioni occorre adottare metodi e criteri che, nella più scrupolosa tutela del pubblico interesse, accelerino al massimo le procedure amministrative, evitando doppioni nei controlli, introducendo nei pubblici  uffici le tecniche organizzative più avanzate, e regolando con norme precise l'attività di contrattazione, con particolare riguardo per la trattativa privata. In materia di pensioni, infine, occorre alleggerire la Corte dei Conti, creando appositi organi giurisdizionali regionali di primo grado, che valgano a risolvere più celermente almeno i casi più semplici.  Conclusioni.  Per una riforma della pubblica amministrazione che tenda a rendere l'apparato statale efficiente, imparziale, responsabile, e adeguato alle necessità nuove poste dalla politica di programmazione economica il Partito Repubblicano propone:  In materia di organizzazione dello Stato.  1) La presentazione al Parlamento di un disegno di legge sull'ordinamento della Presidenza del Consiglio e degli organi del Governo della Repubblica, col quale siano fissati in modo chiaro le competenze settoriali di ciascun ministero, i poteri di coordinamento del Presidente del Consiglio e le competenze del Ministro preposto alla programmazione economica, e sia riordinata la struttura del C.I.R., da trasformare in Comitato interministeriale per la programmazione economica.  2) l'introduzione nell'amministrazione delle aziende autonome dei criteri di gestione economici e aziendalistici e la riforma conseguente della loro contabilità e dei loro bilanci.  3) la creazione di una amministrazione autonoma e unitaria del patrimonio immobiliare dello Stato, che gestisca con criteri economici tutti i beni del patrimonio disponibile statale (cioè diverso dal demanio).  4) l'estensione del controllo esterno della Corte dei Conti a tutti gli enti pubblici economici, con potere della Corte, in casi tassativamente previsti, di promuovere azioni di responsabilità nei confronti de gli amministratori degli enti.  Nel campo del pubblico impiego.  1) Il conglobamento delle voci che costituiscono il complesso delle retribuzioni e il loro adeguamento.  2) per quanto concerne i funzionari e gli impiegati amministrativi, nel pieno rispetto del diritto alla stabilità dell'impiego e alla progressione economica delle carriere, strettamente connesse alla natura pubblica delle funzioni esercitate, l'introduzione negli ordinamenti di sistemi di selezione rigorosi che portino alle posizioni direttive gli elementi a ciò idonei.  3) per i pubblici dipendenti i cui compiti tecnici sono costitutivi di una funzione di natura pubblica (Genio Civile, uffici tecnici erariali, ecc.), adozione di ordinamenti che incoraggino l'afflusso, attualmente quasi del tutto cessato, a questo tipo di impiego da parte di giovani laureati e diplomati nelle discipline tecniche.  4) la regolamentazione, con rapporti contrattuali a termine, dell'impiego ai maggiori livelli della pubblica amministrazione di consulenti e tecnici di alta qualificazione, quando questo sia necessario ed abbia luogo.  5) la disciplina della responsabilità patrimoniale e contabile dei funzionari pubblici, con norme particolari che consentano di identificare agevolmente il funzionario al cui potere si riconduce ciascuna delle fasi del procedimento amministrativo.  Nel settore della contabilità di Stato e delle procedure amministrative.  1) L'adozione in materia di contratti, di autorizzazioni e di concessioni, di metodi che concilino la tutela del pubblico interesse con l'esigenza del massimo acceleramento delle procedure amministrative.  2) il divieto delle gestioni fuori bilancia.  3) la fissazione tassativa dei casi in cui è consentita la trattativa privata.  4) la rilevazione sistematica, con periodiche comunicazioni al Parlamento, dell'attività di contrattazione della pubblica amministrazione, con particolare riguardo alla trattativa privata.  5) l'acceleramento dell'esame dei ricorsi in materia di pensione di guerra, mediante l'istituzione di appositi organi giurisdizionali regionali di primo grado.  Problemi della Giustizia.  I problemi del funzionamento della giustizia in Italia diventano ogni giorno più acuti e reclamano una soluzione urgente. Il riconoscimento di una crisi della giustizia in Italia è assai diffuso. Fra i problemi del funzionamento della giustizia stanno quelli dell'ordinamento giudiziario, dei rapporti del potere giudiziario cogli altri poteri dello Stato, di un'efficiente organizzazione degli uffici giudiziari, della sufficienza e preparazione dei magistrati e degli ausiliari; dell'ammodernamento degli strumenti e dei metodi di lavoro. Stanno poi tutti i problemi della procedura, nonché quelli rilevanti posti dal superamento e invecchiamento di alcuni istituti del diritto civile e penale, nonché dall'arretratezza del vigente regime penitenziario. A tutti questi problemi lo Stato dovrà portare nella prossima legislatura il massimo di attenzione con la volontà di affrontarli e risolverli. I tempi non consentono evasioni da questo dovere, nè ulteriori rinvii. I problemi dell'ordinamento giudiziario (sui quali si tende a mettere l'accento, il che è legittimo solo nella misura in cui si riconosca che essi non esauriscono affatto il tema della crisi della giustizia) devono essere affrontati non dal punto di vista degli interessi e delle aspettative, anche legittime, di questa o quella categoria di magistrati ma da quello dell'interesse generale al retto e costituzionale ordinamento della giustizia, per assicurarne il buon funzionamento. Una delle garanzie di retto ordinamento é certamente la effettiva autonomia del potere giudiziario rispetto agli altri poteri dello Stato, la quale postula anche una riforma del Consiglio Superiore della Magistratura per renderlo meglio conforme alla previsione costituzionale. Un'altra garanzia è data dall'esatta e chiara definizione delle attribuzioni e dell'esercizio dell'attività dei magistrati, allo scopo di rendere sicura e indiscutibile la indipendenza, anche gerarchica, del magistrato che in qualunque grado emette il suo giudizio. Una terza garanzia è data dalla adozione di un sistema di progressione e selezione dei magistrati, il quale pur senza stabilire un'assoluta e totale automaticità della carriera, del tutto indipendente dal merito, dalla capacità e dalla diligenza dei singoli magistrati, abolisca metodi di selezione e promozione antiquati, formalistici, suscettibili di errori e di ingiustificate preferenze. E' questo un problema fondamentale di estrema delicatezza che dovrà essere affrontato - giova ripeterlo - tenendo presente unicamente l'esigenza di assicurare all'amministrazione  della giustizia il massimo dell'efficienza per l'assolvimento della sua alta e fondamentale funzione civile.  Programmazione economica.  Lo sviluppo economico dell'Italia dal 1950 ad oggi è stato tra i più elevati del mondo intero, portando alcune regioni classi sociali e settori di produzione al livello dei paesi più industrializzati. Tuttavia questo mutamento profondo essendo avvenuto per forze spontanee, cioè in modo disordinato e disorganico si è imbattuto in strozzature ed in ostacoli, ha subito ed amplificato le distorsioni, le carenze e gli squilibri preesistenti, propri della struttura economica e sociale italiana. Per farvi fronte il Partito Repubblicano Italiano propone al Paese una politica di programmazione, da svolgersi lungo tre linee di azione: a) un'azione a carattere congiunturale. b) un piano a lungo termine. c) un piano per i prossimi cinque anni.  A) Circa i criteri a cui dovrà ispirarsi la prima linea di azione, quella di carattere più propriamente congiunturale cioè in relazione alle condizioni naturali del mercato, il PRI ritiene che essa dovrebbe tenersi strettamente collegata alle altre due; infatti una considerazione esclusiva dei problemi del momento sarà sempre parziale e non potrà suggerire quindi le più adeguate soluzioni.  B) Quanto alla seconda linea d'azione, quella diretta a raggiungere, attraverso la realizzazione di un piano a lungo termine, l'obiettivo finale della piena occupazione e dell'eliminazione delle situazioni di squilibrio sociale, il PRI ritiene che essa debba essere  perseguita operando nelle seguenti tre direzioni:  1) Graduale eliminazione degli squilibri esistenti tra i livelli di produttività e le remunerazioni dei vari settori e zone territoriali. In tal quadro va visto il raggiungimento degli obiettivi di sviluppo del settore agricolo e di risollevamento del Mezzogiorno e delle altre aree sottosviluppate. Per quel che riguarda il settore agricolo, il problema che la programmazione dovrà risolvere consiste nell'identificare quel livello di occupazione al quale può arrestarsi l'esodo in corso nell'agricoltura. Questo esige che le strutture produttive agricole siano ammodernate al livello delle tecniche 'pia progredite ed orientate giustamente rispetto alle situazioni di mercato. Una cura particolare, tra i settori meno forti della economia italiana, merita l'artigianato, che dovrà essere sostenuto e ammodernato, in modo da essere posto in condizione di progredire di pari passo con tutta l'economia del Paese. Il problema del Mezzogiorno verso il quale il PRI può rivendicare una linea di coerenza e di grande impegno, si profila allo stesso modo: cioè, nella prospettiva del raggiungimento del pieno impiego, si tratta di stabilire entro quale limite debbano concorrere allo sviluppo del Mezzogiorno l'industria locale, l'espansione delle attività terziarie, una migliore distribuzione territoriale e settoriale della popolazione attiva. Bisogna aggiungere che proprio mentre si avvia per tutta l'Italia la programmazione democratica e vengono affrontati sul piano delle impostazioni e degli strumenti operativi i problemi connessi con la politica di piano, sarebbe assurdo far mancare al Mezzogiorno, pur se debitamente ristrutturato e adeguato alle esigenze complessive e istituzionali della politica di programmazione globale, l'organismo unitario e organico (Cassa per il Mezzogiorno) che ne ha soddisfatto finora le particolari esigenze e che dovrà essere utilizzato in relazione agli interventi straordinari.  2) Eliminazione delle disfunzioni esistenti nel mercato, derivanti da posizioni di monopolio nel settore industriale, di insufficiente produttività nel settore distributivo e di rendita di posizione nel settore dell'edilizia.  3) Soddisfacimento di bisogni che, strettamente legati al processo economico e civile del Paese, dipendono più dall'attività politico-amministrativa che non dal mercato. In questo campo si tratta di attuare politiche della scuola, dell'assistenza, della ricerca scientifica, dell'abitazione e dell'ordine urbanistico, che siano perfettamente coordinate agli obiettivi fissati dal piano.  C) La terza linea d'azione, lungo la quale dovrà svolgersi la politica di programmazione, e cioè il piano per i prossimi cinque anni, dovrà essere diretta a creare gli strumenti necessari per giungere alla realizzazione delle finalità del piano a lungo termine, mediante la formulazione di obiettivi più specifici rispetto a quelli a lunga scadenza. Nel prossimo quinquennio l'incremento di produttività della forza di lavoro già occupata e l'ulteriore aumento di tale forza possono dar luogo ad un'espansione economica, valutabile in termini di reddito, nell'ordine del 5-6% annuo. Pertanto, nei prossimi cinque anni il reddito nazionale dovrebbe passare dai poco meno di 23 mila miliardi del 1963 a circa 30 mila miliardi nel 1968. Ciò presuppone spostamenti rilevanti nella consistenza nelle forze di lavoro dei due gruppi di settori: l'agricolo e il non agricolo. La forza di lavoro agricolo dovrebbe scendere all'incirca dal 27-30% al 21% (con uno spostamento di oltre un milione di unità), mentre l'incidenza dei settori non agricoli sul totale è invece destinata a salire dal 70-73% al 79%. Per contro, a seguito dell'esodo della manodopera, il prodotto pro-capite dell'agricoltura dovrebbe aumentare ad un tasso quasi doppio di quello dei settori non agricoli. Ma l'imponente spostamento in corso, abbandonato alle sue naturali tendenze finirebbe per rendere impossibile qualunque equilibrio sia nell'agricoltura che nel Mezzogiorno. Il PRI ritiene pertanto che il raggiungimento di questo equilibrio dipenderà dalle validità delle strutture produttive e delle attrezzature civili che si saranno nel frattempo create. Queste a loro volta dipenderanno dall'efficienza degli strumenti vecchi e nuovi che saranno posti a disposizione della politica di programmazione. In conclusione, il PRI ritiene che le linee di uno sviluppo del prossimo quinquennio dovranno da un lato indicare soluzioni per le zone settoriali e territoriali di squilibrio o di arretratezza e dall'altro guardare alle ripercussioni ed ai mutamenti che si proporranno nei congegni fondamentali del nostro sistema economico quali quello della bilancia dei pagamenti, del mercato finanziario e del bilancio statale, allo scopo di orientarli al raggiungimento dei fini di sviluppo equilibrato indicati nel programma a lungo termine.  Revisioni istituzionali e programmazione economica  La programmazione economica, ancor prima di costituire una serie di obiettivi da realizzare, è un nuovo metodo di attività da introdurre nel campo pubblico e nello stesso campo privato: ne consegue che gli istituti fondamentali, attraverso cui si realizzano le decisioni fondamentali nel campo economico e sociale, devono essere messi in grado di operare in stretta correlazione col nuovo metodo di lavoro e con i fini programmatici che si vogliono raggiungere. Il problema del coordinamento effettivo dell'attività delle varie amministrazioni dello Stato è uno dei maggiori che si siano posti ai governi dopo l'avvento del regime democratico, ma, ora, il fatto che si tenda all'elaborazione di' un programma globale facilita di per se tale coordinamento, come, per converso un efficiente coordinamento dei vari rami dell'amministrazione facilita la elaborazione del programma globale. Sotto questo aspetto, la prima questione da affrontare è quella del coordinamento tecnico nell'ambito di ogni singola amministrazione, prima che intervenga il giudizio politico del Ministro. In secondo luogo, nella realizzazione di un collegamento permanente dell'attività di governo, di particolare rilevanza saranno le nuove strutture da conferire al Ministero del Bilancio e al Comitato interministeriale per la ricostruzione. Come ministero non operativo, ma di indirizzo, il Ministero del Bilancio dovrà avere una struttura agile, priva di appesantimenti. Alle sue dipendenze dovrà essere posto un organo tecnico, che sia tale da essere in grado di assicurare la utilizzazione delle più alte competenze tecniche del paese nella predisposizione del programma globale. Quanto al Comitato interministeriale per la ricostruzione e in genere a tutti i Comitati interministeriali esistenti, sarà indispensabile un loro riordinamento e la unificazione della maggior parte di essi nel Comitato interministeriale per la programmazione economica, che dovrà rendere, appunto, il posto del C.I.R.  Aggiornare i metodi del lavoro parlamentare.  Ma a questa diversa strutturazione, se non può sfuggire il Governo, non può sfuggire neanche il Parlamento, al quale da tempo sono state mosse critiche e rilievi circa i metodi di lavoro e il suo funzionamento complessivo. La programmazione, sotto questo aspetto, non fa che dare maggior rilievo a vecchie deficienze e rendere più urgente la loro eliminazione. Le ultime settimane di vita della III Legislatura hanno fatto toccare con mano a tutti quali possono essere le conseguenze dello scarso o quasi nullo coordinamento nell'attività legislativa delle Assemblee parlamentari, particolarmente in materia di legislazione di spesa. Sotto questo riguardo, l'assegnazione alle Commissioni parlamentari in sede legislativa dovrebbe essere considerata procedura in se stessa eccezionale per provvedimenti riguardanti le materie economiche e finanziarie; comunque, si dovrà stabilire che in nessun caso proposte o disegni di legge comportanti nuove o maggiori spese o diminuzioni di entrata siano deferite alle Commissioni di merito in sede legislativa, prima che le Commissioni finanziarie abbiano espresso il loro parere. Le Commissioni finanziarie daranno così una valutazione di merito prioritario, nei confronti degli obiettivi del programma globale, sulle singole iniziative, prima che queste siano esaminate dalle Commissioni a competenza settoriale. Una riforma di particolare urgenza, che ha notevoli aspetti costituzionali e parlamentari, e che è di importanza primaria per la politica di programmazione, è quella del bilancio dello Stato, in particolare l'adozione di un disegno di legge unico comprensivo di tutti gli stati di previsione dei singoli Ministeri. Sarà questo un mezzo per porre fine all'attuale assurdo metodo di discussione dei bilanci, per il quale questi ultimi rimangono dinanzi al Parlamento non meno di nove mesi (febbraio-ottobre), occupano la sua attività per sei mesi, e sono discussi tra il più completo disinteresse dell'opinione pubblica. Il disegno di legge unico imporrà una discussione contemporanea delle ripartizioni della spesa globale tra i vari settori e dei problemi interni, dei singoli settori, e cioè consentirà un inquadramento dei problemi particolari entro una visione generale. Inoltre riducendo il tempo délla discussione, consentirà una sospensione annuale, per due o tre mesi, dell'attività legislativa sostanziale, per cui Parlamento e Governo durante quel periodo avranno modo di approfondire i problemi e riordinare i programmi. Sempre in materi di bilancio una innovazione sarà necessaria introdurre nella struttura degli stati di previsione, e cioè l'aggiornamento delle classificazioni delle entrate e delle spese, mediante l'adozione della distinzione tra spese correnti e spese in conto capitale e della classificazione funzionale delle spese. La politica di programmazione richiede, infatti, che siano poste in particolare rilievo le spese di investimento e che sia facilmente accertabile il costo di ciascuna delle funzioni svolte dallo Stato, per potere in ogni momento confrontare i sacrifici che la collettività nazionale si addossa con i risultati che ne conseguono.  Programmazione e Regioni.  Ma la programmazione globale non pone problemi di revisioni istituzionali e di rinnovamenti strutturali solo al livello del Governo e del Parlamento: la programmazione investe in pieno anche il massimo problema di attuazione costituzionale che sarà di fronte alla prossima legislatura, e cioè l'attuazione dell'ordinamento regionale. Il contenuto democratico della programmazione per larga parte sarà dato proprio dalla sua articolazione regionale, perché se la programmazione non deve essere un fatto puramente tecnocratico, di vertice, ma deve costituire un metodo nuovo per le scelte che impegnano in prospettiva le energie del paese intero, il ruolo delle Regioni nella predisposizione dei programmi globali sarà essenziale e insostituibile. Si può dire anzi che la programmazione economica conferisce alla struttura regionalistica del nostro Stato una attualità nuova, una particolare modernità e quindi una particolare urgenza alla sua attuazione. Sotto questo riguardo lo stretto coordinamento tra finanze regionali e finanza statale, disposto dall'articolo 119 della Costituzione, avrà il suo punto di orientamento nella programmazione economica; inoltre anche i contributi speciali da assegnare per legge alle singole Regioni in base allo stesso articolo dovranno essere conferiti in relazione agli obiettivi predeterminati della programmazione globale. La programmazione globale in questo modo nascerà da una feconda dialettica tra Stato e Regioni e se l'organizzazione regionale dello Stato sarà ispirata a questi principi, saranno poste le fondamenta di una grande costruzione unitaria, democraticamente articolata, e sarà assicurato all'Italia un avvenire di alta civiltà democratica e di progresso economico e sociale.  Problemi dell'agricoltura.  Il problema agrario si presenta ancora una volta all'attenzione del Paese. In cento anni di storia unitaria esso è stato dibattuto in continuazione, affrontato saltuariamente, risolto mai. Problemi secolari che covavano sotto la cenere di una generale arretratezza economica sono esplosi non appena lo sviluppo industriale del Paese ha creato altrove condizioni di maggior benessere e di prosperità. E così il malessere di qualche anno fa è divenuto crisi, pur nel generale miglioramento delle produzioni. Il fatto è che tutti i fattori produttivi (capitale e lavoro) rendono comparativamente meno, allorché vengono impiegati in agricoltura con la conseguenza, facile da immaginare, di una generale e crescente fuga dalle campagne, della manodopera migliore e dei capitali. La situazione è prossima al punto di rottura e se non interverranno, entro breve tempo, elementi nuovi capaci di determinare una generale rivalutazione delle attività agricole, la depressione e la sfiducia attuali, sono destinate ad aggravarsi forse irrimediabilmente. Né è da pensare, d'altro canto, di poter sanare l'attuale situazione di crisi con i provvedimenti parziali disorganici, settoriali che hanno caratterizzato l'azione di gran parte dei passati governi, o con un compendio di provvedimenti meramente finanziari quale è stato il Piano Verde. La crisi agricola ha assunto aspetti e dimensioni tali che soltanto dalla elaborazione di un vero e proprio piano di politica agraria, operante in tutte le direzioni, sarà possibile avviarla a soluzione. Costituirà perciò impegno primario del PRI far sì che la quarta legislatura repubblicana affronti organicamente il problema nel quadro della generale programmazione delle attività economiche del Paese. Le cause principali della crisi sono fin troppo note perché si debbano illustrare diffusamente: non sarà tuttavia superfluo richiamarle sinteticamente all'attenzione degli elettori al semplice scopo di meglio evidenziare il nesso esistente tra le stesse ed i rimedi proposti. L'agricoltura soffre, in primo luogo, per la più bassa produttività realizzata nel settore. Ciò è dovuto, in parte a fattori di natura organica, non sempre modificabili, quali la terra, ma soprattutto alle vaste deficienze strutturali, all'insufficiente grado di meccanizzazione, all'inadeguato e a volte errato impiego dei mezzi tecnici, alla scarsa preparazione professionale. In secondo luogo essa registra un deterioramento del rapporto fra il valore dei prodotti agricoli e quello dei prodotti industriali e dei servizi in gran parte attribuibile alla mancanza di programmazione degli investimenti del settore, all'insufficiente organizzazione economica dei produttori e alla disorganizzazione dei mercati agricoli. Se tali sono le cause principali della crisi agricola, è ovvio che si impone, innanzi tutto, una seria azione sulle strutture della proprietà e sul tipo di conduzione volta a creare ovunque condizioni di base nell'azienda agricola (dimensione, tipo di conduzione, ecc.) capaci di realizzare il più proficuo impiego dei fattori produttivi. Senza tale premessa l'azione sui mercati, sugli investimenti, sul credito, sulla formazione professionale ecc. mancherebbe delle basi essenziali per determinare i risultati sperati.  Politica strutturale.  1) Sviluppo della proprietà contadina: obiettivo primario della politica strutturale dovrà essere secondo i repubblicani, lo sviluppo della proprietà contadina individuale, associata in cooperativa, e della proprietà cooperativa da conseguirsi mediante appropriati incentivi e, ove occorra, attraverso espropri con indennizzo delle grandi proprietà assenteiste. Postulato fondamentale della dottrina sociale repubblicana in agricoltura è l'espansione costante ed ordinata della proprietà contadina individuale, associata in cooperativa, e della proprietà cooperativa, ravvisando in esse forme di conduzione perfettamente congeniali alle caratteristiche economico-produttive della maggior parte delle zone agricole e rispondenti altresì alle esigenze del progresso sociale, civile e democratico del Paese. Parallelamente all'azione per l'incremento della proprietà contadina associata e della proprietà cooperativa, va affrontato il problema del riordinamento delle proprietà frammentate. Sarà compito precipuo delle istituendo regioni fissare, secondo le produzioni e le zone agrarie, la dimensione più appropriata allo scopo di salvaguardare la vitalità economica e sociale delle imprese contadine.  2) Trasformazione del latifondo e delle forme di conduzione arretrate: una agricoltura in fase di crescente inserimento nei mercati mondiali e di integra zinne europea richiede l'esistenza di tipi di conduzione snelli, aperti alle scoperte del progresso tecnico ed in grado di adeguare tempestivamente le proprie produzioni alle esigenze del mercato Le aziende capitalistiche, o contadine, arretrate, cui danno vita quasi sempre il latifondo e la conduzione mezzadrile o asso ciata, si vanno rivelando sempre più incapaci di risolvere gli accennati problemi strutturali e di mercato e di assicurare redditi adeguati sia ai, contadini ai proprietari. Una riprova di ciò l'abbiamo nel sempre che maggiore abbandono dei poderi mezzadrili, nello scarso sviluppo della meccanizzazione e della moderna tecnica agricola, nella stagnazione degli investimenti e quindi delle produzioni e del reddito. Onde evitare che zone ad agricoltura un tempo fiorente, come quelle della mezzadria, precipitino nella depressione più avanzata, con grave danno per i contadini ed i proprietari ad esse legati, ed allo scopo di superare definitivamente il latifondo, si impongono, a parere del PRI, una serie di interventi differenziati sulle strutture volti a realizzare la trasformazione fondiaria ed agraria delle forme di conduzione accennate, verso tipi di proprietà e di impresa in grado di assicurare redditi più elevati sia al lavoro che al capitale. Strumenti di tale trasformazione dovranno essere la bonifica, il miglioramento obbligatorio, la riforma dei contratti e, dove occorra, l'esproprio con indennizzo. In tale campo, come in quello del riordinamento della proprietà contadina, un compito fondamentale spetta - nell'ambito dei principii stabiliti dalla legge quadro - alla regione. Le assemblee regionali, proprio in ragione della loro maggiore conoscenza dei problemi locali e della possibilità di operare su zone e territori omogenei, potranno legiferare con più aderenza alla realtà. Nell'attesa che la trasformazione dei tipi di conduzione in questione si realizzi e per i casi in cui continueranno a dimostrare capacità di vita economicamente sana, nonché per i rimanenti rapporti contrattuali, si dovranno adeguare i contratti alle incomprimibili esigenze dei lavoratori e della equa remunerazione del lavoro e dei capitali da essi impiegati nell'azienda.  Problemi della cooperazione, del credito, della produzione e dei mercati.  Nella situazione e con i problemi di ordine strutturale e di mercato che si devono affrontare, assumono una importanza di primissimo piano i problemi relativi allo sviluppo e al buon funzionamento della cooperazione agricola, nelle sue varie forme e gradi del credito agrario e della organizzazione della produzione e dei mercati dei prodotti agricoli. Obiettivi precisi della politica agricola di domani dovranno essere secondo il PRI: la formazione dei dirigenti cooperativi; la programmazione delle iniziative e degli investimenti cooperativi onde evitare la dispersione dei mezzi e la creazione di inutili, doppioni, specie nel campo delle attrezzature di mercato; evitare l'insuccesso delle iniziative economicamente giustificate per la difficoltà di procurarsi il credito necessario; agevolare i singoli produttori nella ricerca del credito agrario a condizioni sopportabili dal settore: assicurare il regolare funzionamento dei mercati dei prodotti agricoli. A tale scopo si rende necessaria: la istituzione di scuole e corsi per la formazione dei quadri cooperativi; la programmazione a livello regionale e nazionale degli investimenti in attrezzature per la conservazione e trasformazione dei prodotti; la istituzione di un Fondo Nazionale per la cooperazione, col compito di agevolare la ricerca del credito, specie da parte delle cooperative di nuova costituzione; il riordinamento delle leggi sul credito agrario nell'intento di assicurare condizioni più vantaggiose ai contraenti dal punto di vista della durata del mutuo e dei tassi di interesse e per rendere meno onerosa la questione delle garanzie reali; la rottura delle situazioni di monopolio nel campo della trasformazione industriale dei prodotti agricoli ed in quello della distribuzione; l'adozione di misure per una maggiore diffusione - ed a prezzi più adeguati alle possibilità dei produttori agricoli- dei fertilizzanti e delle macchine agricole; una diversa e più democratica struttura dei Consorzi Agrari e della loro Federazione; una organizzazione dei mercati in grado di assicurare la stabilità, dei prezzi dei prodotti e la riduzione degli scarti oggi esistenti fra i prezzi alla produzione e quelli al consumo E' altresì necessario che i criteri di selezione delle colture e degli allevamenti non siano stabiliti discrezionalmente e senza.la collaborazione delle associazioni dei produttori :e degli allevatori interessati.  Problemi istituzionali.  1) Strumenti istituzionali e tecnici per lo sviluppo dell'agricoltura: premesso che la politica agricola futura non può essere altro che la articolazione settoriale di una politica economica generale programmata, i repubblicani sostengono che la regione è l'organo istituzionale più importante e qualificato per discutere e deliberare in ordine all'attuazione delle direttive programmatiche dello Stato in materia agricola. Nell'ambito dei principii stabiliti a livello nazionale da opportune leggi-quadro, la regione è l'organo democratico che deve presiedere all'attuazione degli interventi relativi allo sviluppo della proprietà contadina e della cooperazione, all'attività bonificatoria, al riordinamento ed alla trasformazione fondiaria ed alla valorizzazione della produzione agricola, articolando nelle varie zone omogenee i relativi programmi. L'attività degli Enti di Sviluppo - ai quali si riconosce una importante funzione - e dei Consorzi di Bonifica e di miglioramento dovrà essere disciplinata su scala regionale, sotto il controllo democratico della regione.  CONCLUSIONI.  Di fronte alla grave crisi di redditi in cui si trova l'agricoltura italiana, crisi che minaccia di aggravarsi anche a causa della crescente fuga dalle campagne della manodopera migliore e dei capitali, convinto che la stessa trova la sua origine principale: nella arretratezza delle strutture agricole; negli invecchiati rapporti contrattuali; nella mancanza di una efficiente organizzazione economica dei produttori; nella insufficiente organizzazione dei mercati dei prodotti agricoli; nello sviluppo dualistico che ha caratterizzato la espansione economica degli anni '50; il P.R.I. afferma che compito fondamentale della quarta legislatura repubblicana dovrà essere l'attuazione - nel quadro di una programmazione delle attività economiche del Paese mirante al superamento degli squilibri attuali di un organico piano di politica agricola avente per obbiettivi:  1) l'espansione costante e accelerata della proprietà contadina individuale, associata in cooperativa, e della proprietà cooperativa da realizzarsi mediante appropriati incentivi e - ove occorra - attraverso l'esproprio con indennizzo delle grandi proprietà assenteiste.  2) la trasformazione e il superamento - mediante la bonifica, il miglioramento obbligatorio, la revisione dei contratti e, ove occorra, l'esproprio con indennizzo - delle residue zone di latifondo e delle forme di conduzione arretrate verso tipi di proprietà e di impresa in grado di assicurare redditi adeguati sia al lavoro che al capitale.  3) la revisione delle norme del codice e delle leggi vigenti in materia di contratti agrari allo scopo di adeguarle alle incomprimibili esigenze dei lavoratori e della equa remunerazione del lavoro e dei capitali da essi impiegati nelle aziende.  4) la istituzione di, un Fondo Nazionale per la cooperazione e il riordinamento della legge sul credito agrario allo scopo di agevolare la ricerca del credito sia da parte dei singoli che delle cooperative e di rendere meno onerose le condizioni di cessione dello stesso; la istituzione di scuole o corsi per la formazione dei dirigenti cooperativi la eliminazione di tutte le situazioni di monopolio che ostacolano il libero svolgersi dell'attività cooperativa e dei singoli; la riforma della legge che regola l'attività, dei Consorzi agrari e della loro Federazione allo scopo di assicurare loro strutture più democratiche e più aderenti ai fini istituzionali; una organizzazione dei mercati in grado di assicurare la stabilità dei prezzi dei prodotti agricoli e la riduzione degli attuali scatti fra i prezzi alla produzione e quelli al consumo. Per l'esecuzione della politica di trasformazione strutturale e di valorizzazione della produzione, un compito fondamentale spetta - secondo quanto stabilito dall'art. 117 della Costituzione- alla Regione, la quale esplicherà il suo mandato nell'ambito delle direttive e dei principii stabiliti dalle leggi quadro. Organismo ed Enti potranno essere scelti a strumento della sua volontà democratica, ma non surrogarsi ad essa.  Legislazione e politica tributaria.  Purtroppo i mali che il Partito Repubblicano aveva denunciato nella formulazione dei propri indirizzi programmatici per le elezioni politiche del 1058 non sano stati sanati. I problemi dei tributi sono stati considerati, in tutti questi ultimi anni, quasi unicamente sotto il profilo della urgente necessità che di volta in volta si è presentata, di trovare una fonte di gettito per fare fronte alle spese, anche se alla regola sfugge qualche provvedimento nazionale e necessario come la imposta cedolare d'acconto.  Le recenti vicende della imposizione sui fabbricati; della imposta sui contratti di locazione; e poco prima, l'aumento delle aliquote dell'imposta complementare che grava in modo cosi pesante sui redditi medi, costituiscono invece alcuni degli aspetti più vistosi dei mali accennati. Soprattutto gli indiscriminati aumenti delle aliquote - elle si sono avuti nella complementare come nel bollo, nell'imposta generale sull'entrata come nella ricchezza mobile - indicano la frettolosità e disorganicità della politica tributaria. Ubbidendo unicamente alla pressione di urgenti necessità si é rinunciato a quelli che dovevano essere gli impegni fondamentali - e cioè, per un verso la più equa ripartizione dei carichi tributari, attraverso le necessarie modificazioni legislative, e per un altro verso la acquisizione della molta materia imponibile che oggi sfugge ai tributi, per le molte evasioni - e con gli aumenti delle aliquote si è aggravato il peso di coloro che già sono sottoposti all'onere tributario, spesso in misura eccessiva e ingiusta. La via che noi ancora una volta indichiamo à quella opposta. Occorre affrontare il problema in due modi: da un lato occorre semplificare la legislazione, eliminare l'accavallarsi dei vari tributi e ridurre sensibilmente le aliquote; da un altro lato occorre eliminare le larghe zone di evasione, spesso benevolmente tollerate, ed applicale la legge tributaria in modo obbiet-tivo e rigoroso, eliminando la possibilità che Ministri delle Finanze con le loro circolari modifichino come spesso è avvenuto, le leggi e vedano nell'applicazione dei tributi non un loro preciso dovere, ma un loro potere discrezionale, A questo dovranno accompagnarsi, quali elementi essenziali, una nuova adeguata disciplina del contenzioso tributario ed un profondo riordinamento della amministrazione. A distanza di quindici anni non è stato ancora assolto il precetto costituzionale che impone la revisione degli organi speciali di giurisdizione. La materia tributaria continua ad essere praticamente priva di tutela giurisdizionale effettiva, per tutta la massa delle questioni che attengono alla valutazione degli imponibili; e continua ari essere sottoposta ad una procedura defatigatoria, che vede ben sei gradi di giurisdizione, per quanto riguarda le questioni di interpretazione della legge. Elemento essenziale di un riordinamento tributario che si basi sulla semplificazione della legislazione, sulla riduzione delle aliquote, e sulla esatta e rigorosa applicazione della legge, è la presenza di un efficiente contenzioso tributario. Altra necessità è che la tassazione segua l'effettiva produzione dei redditi, esigenza manifestatasi in particolare a proposito dei redditi agricoli, che continuano ad essere tassati in base ai vecchi accertamenti catastali senza tener conto delle variazioni effettive dei redditi stessi e in particolare delle diminuzioni conseguenti alla crisi agricola.  Anche la situazione della Amministrazione è notevolmente peggiorata: e dio non per responsabilità dei funzionari e degli impiegati, ma per il persistere di errori e favoritismi. La moltiplicazione delle Direzioni generali al Ministero delle Finanze lungi dal risolvere i problemi ha aggravato le interferenze di competenza e di poteri: occorre perciò una illuminata opera di riordinamento tecnico dei singoli uffici centrali e periferici, necessità essenziale perchè l'amministrazione possa affrontare i suoi compiti. Deve essere infine ristabilito il criterio esclusivo del merito e della competenza nelle promozioni e nell'attribuzione degli incarichi e delle responsabilità. Il riordinamento dei tributi costituisce un compito difficile e che senza alcuna esagerazione possiamo chiamare immenso. Esso richiede anzitutto impegno morale, senso dello Stato e competenza tecnica ed amministrativa. Siamo di fronte ad un compito e ad un'opera che toccano una fondamentale struttura dello Stato.  Riforma previdenziale.  Nel campo della previdenza sociale il governo di centro-sinistra ha portato alla sanzione parlamentare numerosi provvedimenti, alcuni dei quali sono di particolare rilievo ed erano da lungo tempo attesi dalle categorie interessate: la legge sull'innalzamento dei minimi e sul miglioramento dei trattamenti generali di pensione per l'invalidità, vecchiaia e superstiti, di cui i pensonati già godono da mesi i benefici; il completamento, atteso da anni, e l'ampliamento assistenziale della legge infortuni sul lavoro; la legge che finalmente accoglie le aspirazioni dei mutilati e invalidi civili; i trattamenti particolari per i coltivatori diretti, gli artigiani, i mezzadri e i braccianti; il notevole miglioramento delle prestazioni di malattia in agricoltura a favore dei braccianti e salariati fissi; la istituzione della pensione per le casalinghe; la ratifica di numerosi trattati e convenzioni internazionali riguardanti il trattamento previdenziale ed assistenziale dei nostri lavoratori all'estero. Tuttavia le nuove provvidenze, pur rappresentando di fatto dei passi avanti verso l'attuazione d'un generale sistema di sicurezza sociale, almeno sotto il profilo dell'allargamento delle prestazioni e della estensione della tutela a nuove categorie, non hanno risolto il problema della razionalizzazione e della semplificazione del sistema. Il campo della previdenza sociale è infatti ancora disciplinato da una legislazione frammentaria e pletorica; è irretito da anacronistiche e dispersive divisioni settoriali e da una larga e irrazionale molteplicità d'istituti, di gestioni, di forme contributive; è sottoposto a pericolose tensioni interne per i difetti e le insufficienze dei congegni di finanziamento; caratterizzato da procedure onerose, molteplici e complesse; è appesantito da eccessivi costi di gestione. D'altra parte, la tecnica solidaristica del finanziamento, identificata con la pratica della mutualità fra le categorie, operando essenzialmente a carico del settore industriale e nell'ambito di questo in direzione dei maggiori livelli di occupazione e delle più basse composizioni organiche di capitale (con conseguente aggravio nelle minori imprese), è arrivata ad un punto al di là del quale è ormai difficile andare, mentre andare avanti sarà necessario, sia per una migliore protezione delle categorie non provvedute di adeguata autosufficienza, sia perché ai di là del campo dei lavoratori dipendenti e autonomi rimangono privi di' tutela alcuni milioni d'indigenti. Il PRI ritiene perciò che si debba nella prossima legislatura superare il vecchio metodo delle provvidenze parziali e settoriali, decise di volta in volta all'infuori d'ogni razionale connessione e d'ogni plausibile scelta prioritaria e indipendentemente dalla necessaria revisione del sistema. Nei riguardi degli assistiti, attraverso un piano pluriennale inserito nelle prospettive e negli impegni della programmazione dello sviluppo economico, occorre conseguire le opportune perequazioni delle prestazioni, assicurare un'efficace partecipazione dei lavoratori alle gestioni e ai controlli così al centro come alla periferia, realizzare forme organiche d'assi stenia agli indigenti, che assorbano le attuali provvidenze erogate direttamente o indirettamente a carico della finanza pubblica in forme dispersive, eterogenee, mal controllate e poco dignitose per gli assistiti.  Organizzazione e finanziamento.  Nei riguardi dell'organizzazione, bisognerà addivenire alle opportune fusioni e alle necessarie semplificazioni, tendendo a organici raggruppamenti del servizio sanitario e del servizio di erogazione delle prestazioni monetarie, semplificando e armonizzando le procedure, riducendo i costi di gestione, migliorando il livello qualitativo dei servizi e programmando lo sviluppo e la localizzazione delle attrezzature in rapporto con le attuali carenze del sistema, con le tendenze dei movimenti demografici e con le prospettive e gli orientamenti dello sviluppo economico. Nei riguardi del finanziamento, nel quadro d'una vigorosa azione solidaristica, orientata anche all'attenuazione delle situazioni di squilibrio territoriale, settoriale e sociale, a eque redistribuzioni di reddito e ad un adeguato soddisfacimento degli essenziali bisogni civili, il complesso delle attività previdenziali dovrà essere avviato ad efficienza e validità di sistema, verso il traguardo finale di un organico sistema di sicurezza sociale, nel quale l'intervento pubblico e la previdenza basata sulle contribuzioni dei beneficiari convergano per una efficace e generale tutela di tutti i lavoratori e di tutti i cittadini bisognosi. Occorre infine che i criteri di riordinamento e gli indirizzi di riforma siano coerenti con gli impegni di armonizzazione legislativa, regolamentare e amministrativa assunti col Trattato istitutivo della CEE (articolo 51), in vista della necessità di promuovere il miglioramento delle condizioni di vita della manodopera che consenta la, loro parificazione nel progresso. (art. 117).  I problemi Sanitari.  Soltanto una articolata ed efficiente rete ospedaliera potrà consentire lo sviluppo, popolare dell'assistenza sanitaria, e perdo i repubblicani s'impegnano a sostenere l'attuazione di quel vasto piano di costruzioni ospedaliere, che in parte è stato già disposto. Tale piano deve essere perfezionato ed attuato in adesione alle concrete esigenze delle varie località, e col precipuo intento di integrare gli istituti sanitari già esistenti ed operanti senza inopportuni lussi costruttivi, con adeguate attrezzature sanitarie, e promuovendo uno sviluppo dei servizi sanitari, generici e specializzati, equamente distribuito e perfettamente aderente alle concrete esigenze assistenziali. E' ben nota la differente distribuzione degli ospedali e dei posti-letto nelle varie regioni d'Italia: distribuzione che conferma, anche in questo caso, l'adeguato sviluppo ospedaliero dell'alta Italia, il medio sviluppo dell'Italia centrale ed il mancato e deficiente sviluppo dell'Italia meridionale. E i repubblicani affermano che la diffusione dell'istituto ospedaliero in ogni parte d'Italia é tuia esigenza primaria della sanità nazionale e che le zone civilmente depresse, debbono essere elevate anche nel livello sanitario. Il detto adeguamento ospedaliero rappresenta tuttavia un'esigenza primaria, ma non esclusiva, di una politica di equa e diffusa assistenza sanitaria. E', anche, ed anzitutto, necessario garantire e promuovere la vitalità finanziaria e, lo sviluppo sanitario degli istituti ospedalieri attualmente esistenti ed operanti. Le amministrazioni ospedaliere sono in permanente credito, tardivamente esaudito, verso gli enti di assistenza e sono costrette a sorreggere con onerosi mutui la loro gestione finanziaria. Il personale sanitario propone, d'altronde, delle istanze di carriera e di trattamento, che richiedono nuovi equilibri funzionali, e maggiori oneri economici. Perciò è necessario che i problemi degli ospedali siano considerati con criterio unitario, è necessario che l'ampliamento della rete ospedaliera sia accompagnato da una adeguata soluzione delle esigenze economiche e tecniche che 1'istituto propone. E' necessario che le istanze del personale siano considerate con una equità che, esaudendo ragionevolmente le aspettative dei medici ospedalieri già in servizio, consenta anche di accogliere in avvenire le nuove leve sanitarie, promuovendo così l'integrazione e il ricambio delle generazioni professionali, particolarmente necessario in campo sanitario. La condotta medica, che in un secolo di vita unitaria ha esaudito l'assistenza sanitaria dei ceti più umili, si trova, di fronte alla espansione della molteplice assistenza previdenziale, in uno stadio dl adeguamento professionale. Si può ritenere tuttavia che, se i suoi compiti si vanno attenuando nei centri urbani, e specialmente in quelli più vasti, essi rimangono ancora intatti nei centri periferici e rurali, dove la condotta assolve un compito sanitario ed una missione civile.  La Marina Mercantile.  Nelle discussioni per la formulazione dei punti programmatici è emersa l'importanza di un problema particolare, quello dello sviluppo della Marina mercantile. E' stata riaffermata l'esigenza che la nuova legislatura predisponga un piano programmatico di politica marinara che enuclei, fra l'altro, l'adozione di strumenti legislativi organici che consentano di accelerare il rinnovamento della flotta mercantile ai fini congiunti di un adeguato carico di lavoro ai cantieri e di una più efficiente partecipazione della nostra bandiera ai traffici mondiali in crescente sviluppo ché accordi giusto é concreto trattamento di pensione ai marittimi migliorandone lo stato professionale; che realizzi un moderno ordinamento dei programmi della Scuola nautica e preveda l'istituzione di nuove scuole pubbliche per la formazione professionale degli specialisti; che realizzi il potenziamento dell'assistenza sanitaria ai marittimi; che riconosca ed accordi giusto e adeguato ausilio alle cooperative marinare.  Agli elettori.  A chi ci rivolgiamo per chiedere un adeguato successo elettorale del Partito Repubblicano e con esso la forza di realizzare ideali e propositi che abbiamo illustrati o enunciati? In politica ogni decisione è una scelta che piace agli uni e dispiace agli altri. Noi avendo operato coerentemente e parlato chiaramente, non vogliamo piacere a tutti, ma a quelli che condividono i nostri ideali e apprezzano la nostra azione. Il Partito Repubblicano italiano si rivolge ai lavoratori, ai professionisti, agli artigiani, ai piccoli proprietari, alle classi medie illuminate, che non confondono il loro interesse politico con quello delle oligarchie economiche e che sanno giudicare una politica dal complesso di permanente utilità generale che essa promette al Paese e non dai singoli e contingenti fastidi che essa arreca agli interessi personali. Si rivolge al giovani non cinici e non indifferenti di fronte ai problemi della collettività; si rivolge a coloro che la grande e spesso opportunistica politica dei grossi partiti ha deluso, a coloro che vogliono non sciupare, ma trasformare il loro voto in azione politica coraggiosa, responsabile, conforme alle promesse e al grande ideale repubblicano di una Italia che salga senza posa altri gradini della scala della civiltà democratica. E al loro atteso suffragio che le fortune di quest'ideale sono affidate.",NA,NA
