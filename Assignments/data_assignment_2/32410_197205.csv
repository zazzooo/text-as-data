"text","cmp_code","eu_code"
"Il documento programmatico approvato dal Consiglio Nazionale repubblicano.  Il testo documento approvato dal C.N.  Nel tracciare le sue linee programmatiche, il PRI vuole anzitutto compiere un atto di sincerità e lealtà verso gli elettori. Esso ha ben presente che il Paese attraversa ano stato di profonda crisi politica economica, sociale e morale; è consapevole che tale stato di crisi ha portato, tra l'altro, ad elezioni anticipate, e ritiene pertanto che in questo momento il primo dovere di una forza politica conscia delle proprie responsabilità sia quello di indicare le misure essenziali per trarre l'Italia, il più rapidamente possibile, fuori dalla crisi. Le linee programmatiche esposte intendono rispondere, quindi, a questa primaria esigenza. Vogliono essere un contributo meditato al superamento dello stato di crisi acuta esistente in vari settori, alla ripresi di quel ritmo normale di sviluppo economico, sociale, civile che potrebbe avviare alle condizioni di una grande società democratica moderna. Tutta la complessa tematica che t posta dal progresso continuo di una tale società non sfugge alla riflessione e all'impegno dei repubblicani. I problemi dei giovani, delle donne, della piena occupazione, di un livello sempre più alto di istruzione e di cultura, i problemi di una sicurezza sociale diffusa e garantita, sono tutti presenti, nella loro urgenza e drammaticità, al pensiero repubblicano. Ma il PRI sa che il nostro Paese vive un momento eccezionale e pericoloso, un momento di indebolimento delle istituzioni, di assai discussa gestione della cosa pubblica, di crisi grave del sistema economico e finanziario di disoccupazione crescente con investimenti privati in forte diminuzione. In queste condizioni, esso ritiene di doversi porri come meta immediata quella di ricostruire le basi essenziali per un nuove slancio, per un salto di qualità nel nostro complesso ordinamento economico sociale e civile. Quanto manca nel programma non indica minore sensibilità per alcuni problemi, per le innumere voli esigenze che provengono da vasti strati del Paese. Indica, al contrario, la comprensione piena ed umana di queste esigenze e lo sforzo di ricostruire le strutture di base, istituzionali, economiche e sociali, perché possano, essere realmente soddisfatte. Quello che il Partito, attingendo alle proprie elaborazioni programmatiche, potrà realisticamente proporre in modo che quando lo stato di crisi sarà superato, è altra cosa rispetto a quello che esso ha il dovere di proporre oggi, quando le condizioni essenziali per lo sviluppo del Paese sono state messe in pericolo. All'inganno elettorale, nutrito di vaste e vuote promesse in tutti i campi, verso tutti i ceti, verso ogni sorta di esigenza, il PRI preferisce l'impegno alla ricostituzione urgente del quadro istituzionale, economico, finanziario, sociale, culturale, morale entra cui questi impegni possano essere seriamente e concretamente mantenuti.  Problemi istituzionali urgenti.  La prima e fondamentale esigenza che il PRI esprime è quella che sia pienamente ristabilita l'autorità dello Stato democratico. Troppi disordini, troppe violenze, troppo spregio alle istituzioni, sono stati sopportati negli ultimi anni. E' sorta cosi nei cittadini la preoccupazione di non essere più tutelati dalle leggi e dagli organi preposti alla loro applicazione. Provenisse l'attacco alle istituzioni e all'autorità dello Stato democratico, da estremisti di estrema sinistra o da gruppi neo-fascisti, o provenisse da una ondata di criminalità comune, si è avuta l'impressione che lo Stato fosse debole e vacillante. La Magistratura e gli altri organi di tutela e difesa dello Stato non sono più sembrati sicuri della loro azione. Questo stato di cose, che si è iniziato a correggere nell'ultimo periodo, deve essere completamente superato. Una democrazia la cui autorità politica e morale si indebolisce, che si mostri impotente, perde qualsiasi credibilità, apre la via alle avventure totalitarie. Naturalmente, esercizio di autorità da parte dello Stato democratico non significa arbitrio. Non dobbiamo oscillare fra lo Stato borbonico e lo Stato debole e lassista: dobbiamo ricostituire l'autorità di un moderno Stato democratico, il che non è soltanto problema di ordine pubblico, ma problema di autorità morale e politica, poiché da esso dipende la stessa forza di prevenzione e repressione dello Stato. In questo spirito di profonda aderenza ad un ordinamento democratico e necessario avere rispetto e considerazione per le forze armate, le quali hanno una lunga tradizione di fedeltà allo Stato. I repubblicani sono certi che le forze armate, salvo qualche isolata deprecabile eccezione rivelatasi negli ultimi tempi, saranno perfettamente leali verso la Repubblica ed all'altezza dei compiti che ad esse lo Stato assegna. Il cittadino ha l'impressione che la vita politica italiana sia sempre più contrassegnata da fenomeni di corruzione e degenerazione politica e amministrativa, da spregiudicato esercizio di sottogoverno, da altrettanta spregiudicata spartizione del potere, da scelte a posti di responsabilità di uomini di partito scarsamente preparati e competenti. Occorre che a questa situazione si ponga radicale rimedio. Già quando vennero alla luce i primi grossi scandali, il PRI presentò una proposta di inchiesta parlamentare sui rapporti fra classe politica e burocrazia. Questa proposta non ebbe l'appoggio delle altre forze politiche, e oggi si pagano le conseguenze di questa trascuratezza. La proposta sarà ripresa nella prossima legislatura, nella fiducia che le negative esperienze fin qui fatte inducano a disciplinare un campo così importante della vita dello Stato. E repubblicani proporranno anche, attraverso un apposito schema di legge, che siano ben definiti i confini dei poteri discrezionali degli uomini politici che esercitano funzioni di governo. I ministri non devono assumere responsabilità personali nella emanazione di singoli atti amministrativi. Questa funzione deve essere esercitata da organi dell'Amministrazione, i quali rispondano del loro sorretto o non corretto agire verso il potere politico. Ai ministri spetta di dettare le norme generali e obiettive e gli atti di indirizzo in base a cui i cittadini che presentino í requisiti e le condizioni richieste, possano ottenere le autorizzazioni e concessioni cui hanno diritto. Si criteri di questo genere, propri di uno Stato di diritto, fossero stati sempre applicati in questi anni la classe politica sarebbe stata posta al di sopra di ogni sospetto, e la burocrazia non sarebbe stata trascinata sul terreno di una crescente violazione del corretto costumi amministrativo.  Una ripresa di prestigio della classe politica richiede anche una seria riforma  dell'istituto dell'autorizzazione a procedere contro i parlamentari, delineata dall'art. 68 della Costituzione; istituto che, concepito come garanzia di indipendenza delle Camere contro interferenze di altri poteri, è divenuto nella pratica corrente un vero e proprio privilegio per i cittadini investiti di mandato parlamentare. Sebbene le modifiche introdotte dai nuovi regolamenti costituiscano un passo avanti rispetto al passato esse non sono però sufficienti. Infatti, mentre per i reati obiettivamente politici l'Istituto dell'autorizzazione ha una sua giustificazione, invece per i reati comuni i parlamentari debbono essere pareggiati a tutti i cittadini. E' perciò quantomeno necessario per i reati comuni passare dalle regole generali dell'autorizzazione preventiva a quella della perseguibilità normale, salvo il potere della Camera di deliberare le sospensioni dei procedimenti penali quando risulti evidente il carattere persecutorio o intimidatorio. Un'altra riforma necessaria è quella del procedimento di accusa per i reati dei ministri. Al procedimento in vigore che non garantisce le posizioni giuridiche dell'accusa e della difesa occorre sostituire un' procedimento rigorosamente aderente alla Costituzione: il Parlamento si deve limitare all'accusa e la Corte Costituzionale deve disporre la istruttoria ed emanare la sentenza. Per quanto concerne il Parlamento, i repubblicani propongono che sia colta l'occasione dell'attuazione dell'ordinamento regionale per una sistematica, graduale revisione della legislazione nazionale. Bisogna fermare la deplorevole tendenza alla produzione convulsa di provvedimenti parziali, o troppo analitici, o troppo limitati, richiamantisi l'un l'altro, che costituiscono veri rompicapo per gli interpreti e per i cittadini che devono esservarli. Dodicimila leggi vigenti, quante si calcola che siano, sono troppe pei un ordinamento democratico fondato sulla certezza del diritto. Se ad esse si dovessero aggiungere le leggi regionali, senza uno sforzo di semplificazione e di sfrondamento, l'ordinamento giuridico italiano diventerebbe una giungla normativa inestricabile, nella quale l'abuso e l'arbitrio allignerebbero in modo irreparabile. In un quadro di rigorose priorità il PRI chiederà che, per le materie di competenza regionale, siano predisposte subito le leggi cornice oggi indispensabili (urbanistica, sanità e personale), e che, per le materie di competenza statale, si dia rapidamente inizio alla preparazione, con l'ausilio del centro elettronico presso la Camera dei Deputati, di progetti di testi unici di coordinamento normativo. Riguardo al governo, i repubblicani ritengono che sia particolarmente urgente la emanazione della legge sull'ordinamento della Presidenza del Consiglio e dei Ministeri al fine di realizzare unità di indirizzo e coerenza di comportamento fra i vari Ministeri. Già in passato è stata più volte rilevata la carenza di organizzazione della Presidenza del Consiglio, e la conseguente difficoltà di svolgere i suoi compiti di coordinamento della politica generale del Governo. Tale carenza diventa ancora più grave con l'attuazione dell'ordinamento regionale: infatti la funzione di indirizzo e di coordinamento per quanto concerne l'attività amministrativa regionale, per la parte spettante al governo, non può non investire soprattutto la Presidenza del Consiglio, che è il centro di riferimento delle esigenze amministrative unitarie. La stessa legge dovrebbe poi risolvere il problema del coordinamento dei Ministeri economici, che fanno ora capo a tre distinte responsabilità (quelle del Bilancio, del Tesoro e della Finanze) non sempre univoche e concordi. Altre due leggi i repubblicani ritengono urgenti. Una sull'azione amministrativa, che indichi un modello di procedura amministrativa unico, valido per lo Stato, per le Regioni e gli enti minori, di sicura garanzia per i cittadini. Una seconda, di riforma della contabilità pubblica, anch'essa unica per lo Stato e le Regioni, che abolendo sorpassatissime minute e vessatorie norme ritardatrici e ponendo in evidenza la responsabilità personale di chi opera, consenta un controllo serio ed effettivo. La unicità della normativa contabile per lo stato, le Regioni e gli enti minori faciliterà d'altra parte il coordinamento Bela finanza pubblica.  I problemi della società economica.  Una attenzione speciale va dedicata al problema economico, finanziario e sociale, sul quale è stato maggiore l'insuccesso delle forze politiche negli ultimi. I dati relativi alla Relazione economica del 1971, di recente pubblicazione, hanno dato l'impressione che la Nazione, per mantenere un certo tenore di vita (che peraltro si differenzia inconcepibilmente da categoria a categoria di cittadini dello stesso livello sociale) incide sul suo capitale di bene e servizi. Non si può constatare, per il 1971, una diminuzione degli investimenti lordi del 18,3% e degli investimenti netti del 10,4% senza dove dedurne che la stessa misura degli ammortamenti è insufficiente a conservar il patrimonio nazionale, anche a prescindere dalla necessità di nuovi investimenti per fortificare ed ampliare la struttura economica nazionale e creare nuove possibilità di lavoro. D'altra parte quando si rileva, per lo stesso anno, un aumento del 4,2% dei consumi pubblici, senza che a ciò corrispondano necessari nuovi investimenti e una accresciuta produttività della pubblica amministrazione, si può constatare la preoccupante espansione di una sovrastruttura burocratica, altro grave fattore di indebolimento della condizione generale della nazione. Il PRI ha già chiesto e ottenuto il libro bianco sulla spesa pubblica, che  è servito a chiarire la condizione finanziaria delle strutture pubbliche negli ultimi anni. Il PRI chiede oggi, al fine di fornire a tutte le forze politiche i dati reali su cui fondare le proprie decisioni, che prima della costituzione del nuovo governo sia presentata all'opinione pubblica, ai partiti, ai sindacati, alle organizzazioni imprenditoriali, un rapporto ufficiale e coordinato su tutti gli aspetti dello stato reale della nostra economia, sulla condizione della gestione delle imprese pubbliche e private, sula loro capacità di compiere i necessari ammortamenti e i nuovi investimenti, sulla condizione finanziaria aggiornata di tutti gli organismi pubblici (dal comuni, alle province, alle regioni, agli enti di previdenza e assistenza, agli enti statali e parastatali): un rapporto veritiero in cui non solo l'andamento congiunturale ma la struttura reale del nostro sistema economico-finanziario e delle imprese che lo compongono, sia acutamente esaminata. Il PRI chiede di conseguenza al governo in carica di iniziare subito la preparazione di questo rapporto. Solo attraverso un piano che contenga quelle condizioni, sarà possibile derivare  e distribuzione del reddito ad ogni livello. una politica che consenta un aumento  notevole degli investimenti pubblici e privati, e quindi una ripresa consistente  dell'occupazione delle forze di lavoro disponibili. Tutte le esigenze che, oggi, i programmi di quasi tutti i partiti politici esprimono, senza riferimento ad alcuna possibilità concreta e alcun dato reale, dalla esigenza di una politica per il Mezzogiorno e per le aree depresse, a quella di trasformazione tecnica dell'agricoltura, a quella di maggiore occupazione, soprattutto nel campo giovanile e femminile, a quella di maggiori servizi collettivi e sociali, tutte queste esigenze perché non siano, come finora sono state, vuote e astratte declamazioni, devono trovare la loro concreta base di possibile realizzazione, nello schema di distribuzione del reddito nazionale, contenuto nel piano. E' nel piano, alla cui formulazione dovranno collaborare i sindacati operai, le organizzazioni imprenditoriali, le Regioni, salvo il definitivo giudizio politico del governo e del Parlamento, che dovrà essere stabilito il rapporto fra profitti e salari, profitti, ammortamenti ed investimenti, consumi individuali e consumi sociali, rivendicazioni e riforme. Del piano, concepito nel termini su esposti, il PRI fa Il punto centrale di ma nuova politica di sviluppo economico e di slancio sociale; di un salto li qualità nel modo di giudicare politicamente la società italiana.  Le linee per la ripresa.  Per quanto riguarda le caratteristiche di un piano capace di assicurare la ripresa economica, il riequilibrio aziendale, la maggiore occupazione, la concreta possibilità di graduali riforme, il PRI considera che le condizioni poste dal Ministro del Bilancio e della Programmazione Giolitti per il piano o «ipotesi ragionata» relativi al 1972, soddisfano in linea di massima l'esigenza dal PRI ripetutamente espressa che il piano sia fondato sul controllo della produzione.  Contro le degenerazioni corporative.  Il PRI ha visto, con estrema preoccupazione, svilupparsi, in questi anni, uno spirito corporativo e settoriale in tutti i campi dell'attività economica e sociale. Non solo esistono posizioni forti e deboli, posizioni di monopolio e di concorrenza nel campo delle imprese, ma anche nel campo del lavoro. E ciò dà luogo a squilibri enormi: lavoratori che, facendo lo stesso tipo di lavoro, guadagnano di più e lavoratori che guadagnano di meno. Avviene addirittura, alcune volte, che lavoratori più qualificati guadagnano meno dei lavoratori meno qualificati. Avviene anche che, come un'impresa forte e monopolistica può mettere in difficoltà imprese pia deboli, così lavoratori di imprese forti o monopolistiche possono mettere in difficoltà lavoratori di imprese più deboli. Per ovviare a questi mali, il PRI ribadisce la sua proposta che, per quanto riguarda i grandi conflitti del lavoro, la soluzione definitiva di essi non venga trovata nell'ambito dell'esclusiva responsabilità del Ministro del Lavoro, ma nell'ambito dell'organo più direttamente responsabile dello sviluppo della economia, che è il Comitato interministeriale della programmazione. Questa soluzione potrà essere evitata soltanto  se il Ministro del Lavoro sarà impegnato da decisioni di governo a mantenere ferme, nella soluzione dei gravi conflitti del lavoro, le condizioni, circa la distribuzione del reddito, che figurano nei piano annuale redatto dal Ministro del Bilancio e della Programmazione. In questo stesso senso, e per evitare sperequazioni fra le varie categorie di lavoratori, il PRI ritiene che il governo, di fronte a vaste rivendicazioni settoriali, debba richiedere alle grandi confederazioni sindacali una consultazione democratica di tutte le categorie in esse rappresentate.  Le partecipazioni statali.  Un esame particolare merita il problema delle partecipazioni statali. Finché l'iniziativa privata costituiva parte importante del nostro sistema economico, e non era lacerata da una crisi profonda come negli ultimi anni, le partecipazioni statali, rappresentavano un interesse pubblico e insieme la possibilità di essere competitive e concorrenziali sul mercato interno ed internazionale. Oggi molte imprese private non trovano più il loro equilibrio finanziario interno e la capacità di maggiori investimenti è addirittura inesistente. Nella stessa, se non in più gravi condizioni si trova l'impresa a partecipazione statale. Inoltre, sul sistema delle partecipazioni statali grava il crescente peso di aziende private che, non trovando più il loro equilibrio si rovesciano nel settore pubblico. Bisogna che questo processo pericolosissimo, aggravato nei suoi effetti da preoccupazioni di ordine politico, sia rovesciato. E' necessario ricreare le condizioni, non solo per rianimare l'iniziativa privata, ma per restituire ad essa aziende che non hanno nulla a che fare con i compiti e gli interessi fondamentali propri del sistema delle partecipazioni statali. Bisogna impedire che il nostro sistema economico, finora di tipo misto ed occidentale, diventi un sistema socialistoide, con un alto grado di burocratizzazione e di costi parassitari e un grado sempre 1riù--basso di produttività.  Un grave problema è quello della condizione finanziaria di quasi tutti gli organismi pubblici a carattere istituzionale, a partire dal comune, dalla provincia, dalla regione, per arrivare allo Stato stesso, il cui risparmio pubblico tende ad annullarsi. Le spese di gestione in questi organismi pubblici, non solo ormai divorano quasi tutte le entrate correnti, ma determinano un sempre crescente ricorso al mercato finanziario, che assorbe risorse che dovrebbero andare invece allo sviluppo del sistema produttivo e dei servizi collettivi e sociali. Quasi tutti gli organismi pubblici non cavano dalle proprie entrate correnti possibilità di fare investimenti per migliorare l'organizzazione amministrativa e burocratica a disposizione del pubblico, per adempiere appunto, ai loro compiti istituzionali. Questa strada, che potrebbe portare presto l'Italia a diventare uno dei Paesi più arretrati e più burocratizzati del mondo, deve esnere abbandonata. Il PRI proporrà che per quanto attiene al concorso dello Stato nella copertura dei disavanzi e per quanto riguarda i finanziamenti per investimenti sia data priorità agli organi pubblici istituzionali i quali facciano annuale economia nelle loro spese correnti. In altri termini, deve essere messo in moto un meccanismo che incoraggi l'opera di risanamento finanziario e scoraggi la corsa dei crescenti disavanti. I repubblicani intendono inoltre promuovere una iniziativa italiana perché, in concomitanza con gli sforzi di coordinamento delle politiche monetarie in vista della realizzazione della unità monetaria europea, si proceda ad una graduale, ma decisa armonizzazione degli ordinamenti finanziari, e di diritto dell'economia, dei paesi della Comunità (ordinamento della società per azioni, dei mercati finanziari, delle borse, dei trattamenti fiscali dei titoli azionari e dei titoli a reddito fisso), in modo che lo stesso coordinamento delle politiche economiche dei paesi europei possa essere fondato su una base istituzionale il più possibile comune, e quindi reso più facile ed attuabile. In particolare i repubblicani sottolineano -la necessità che si dia attuazione alla riforma della legge sulle società commerciali, da lungo tempo preparata anche per iniziativa del loro partito: ciò, accompagnandosi ad un sostanziale rilancio e ammodernamento del mercato finanziario, va visto anche nell'interesse di un maggiore equilibrio tra i diversi canali di finanziamento delle imprese e per ridare fiducia ai risparmiatori sulle prospettive dell'investimento azionario e obbligazionario. Anche allo scopo di evitare fenomeni deteriori come le partecipazioni incrociate, l'indecifrabilità di bilanci, l'assenza di controlli effettivi l'assoluta ignoranza, oltre che l'impotenza di risparmiatore nei confronti di spericolate operazioni compiute con il suo denaro.  I temi delle riforme  Una considerazione attenta merita il problema delle riforme, che ha fatto versare fiumi di inchiostro. Il giudizio che il PRI dà in materia di politica di riforme è che se una programmazione economica fosse stata concepita, fin dal 1964, così come è stato concepito il piano del Ministro del bilancio e della programmazione per il 1972, molte riforme si sarebbero già fatte, perché si sarebbero precostituite le «condizioni» per farle. Poiché la programmazione è rimasta scatola vuota di contenuti, per molti anni non si è fatto nulla e poi si é voluto fare tutto o quasi tutto dopo le grandi rivendicazioni sindacali di questi anni. Il fallimento della politica delle riforme non poteva che discendere da questa assoluta mancanza di fondamenti e dalla maniera caotica e frammentaria con cui l'opera di riforme è stata condotta. Le riforme devono essere inserite nel piano e devono trovare in esso le condizioni della loro realizzazione. Inoltre, l'opera di riforma deve essere concepita in maniera che ogni riforma determini una reale svolta nella situazione del Paese. Iniziare troppe riforme e lascia-le a metà, è la peggiore azione politica che si possa condurre. Per quel che riguarda il PRI esso intende dare assoluto grado di priorità all'intero problema della scuola, come quello che condiziona l'avvenire della giovani generazioni individuando, attraverso il piano, la possibilità di occupazione delle giovani generazioni, il problema della scuola dovrà essere affrontato in maniera da offrire ai giovani il tipo di istruzione e la qualità di insegnamento necessari. Attenzione particolare dovrà essere dedicata alla preparazione scientifica, e alla qualificazione degli studi, di cui del resto si dirà appresso, Sempre in questo quadro di assoluta priorità per la scuola, sarà proposto un piano straordinario biennale di edilizia scolastica, la cui realizzazione dovrà essere rapidissima e possibilmente attuata da un istituto specializzato di edilizia pubblica che dovrà operare con procedure ad hoc, particolarmente abbreviate. Per quanto riguarda la riforma sanitaria, è necessario un progetto completamente diverso da quello estremamente negativo sotto molteplici punti di vista, elaborato dal Ministero della sanità, un progetto che abbia due aspetti: un primo. di radicale riorganizzazione e semplificazione delle strutture sanitarie che segni l'avvio ad un nuovo sistema diverso dall'attuale sistema mutualistico, rispettando i compiti propri dello Stato e delle Regioni attraverso un'apposita legge-cornice, disciplinando l'uso delle risorse attuali nel modo piu conveniente per i cittadini e meno dispendioso possibile, correggendo la riforma ospedaliera; un secondo di estensione graduale dell'assistenza sanitaria a tutti i cittadini nel quadro del programma economico nazionale. In merito ai problemi dell'agricoltura, il PRI intende portare avanti una azione che abbia come obiettivo una riforma profonda delle strutture agrarie italiane, secondo le indicazioni della politica agricola comunitaria. Si tratta di costruire un ampio e forte tessuto di aziende agrarie attrezzate, altamente competitive: è in riferimento a questo obiettivo di fondo che devono essere esaminati e risolti i problemi della utilizzazione delle risorse comunitarie, della cooperazione e degli stessi contratti agrari, che devono in tal modo essere sottratti alla ottusa logica dello scontro di classe.  Le strutture e i corpi della società civile.  I problemi della società civile sono importanti e gravi come quelli delle società economica e, per la loro fin qui mancata e inadeguata soluzione costituiscono un altro grave punto di debolezza e di arretratezza per il nostro Paese.  Il divorzio e il diritto di famiglia  Un progresso sensibile è stato compiuto in questo campo, con la legge sul divorzio, per la quale il PRI si e battuto, accanto alle altre forze laiche, con ferma coerenza. Di fronte alla richiesta di modifiche di tale legge il PRI non può accettare, come ha già dichiarato, norme che alterino i principi di quella legge e menomino l'autonomia e la sovranità dello Stato. Se si dovesse, per un contrasto non sanabile, addivenire al referendum, il PRI si batterebbe, con ferma coerenza laica, per la conferma della legge. E poiché la battaglia ha per fine il superamento di una condizione di inferiorità del nostro Paese di fronte ad altre società civili, la vittoria non potrà mancare. Anche per quanto riguarda il diritto di famiglia, una costante iniziativa repubblicana ci ha dato una riforma, già approvata dalla Camera, capace di realizzare, per, quanto è possibile con le leggi, una famiglia nella quale la eguaglianza dei coniugi, il regime di comunione dei beni, la riconoscibilità dei figli nati fuori del matrimonio e tutti gli altri istituti che vengono modificati, rispondano non soltanto al precetto costituzionale, ma ai nuovi rapporti della odierna società, alla caduta di vecchie e dannose ipocrisie, alla affermazione nell'ambito familiare dei valori della libertà, della partecipazione, della responsabilità. L'ordinamento giuridico, il funzionamento della Magistratura, la necessità di rendere rapido il soddisfacimento dell'esigenza di giustizia del cittadino, le garanzie che spettano al cittadino  rispetto ai bisogni di tutela dell'ordine e della legalità da parte della collettività, sono l'altro vasto campo, nel quale in parte si e operato, ma in gran parte bisogna ancora operare.  L'ordinamento giuridico.  I repubblicani proporranno che ci si avvalga delle nuove norme dei regolamenti delle due Camere, che consentono l'utilizzazione dei lavori della precedente legislatura, perché si adottino con urgenza assoluta le riforme del processo penale e del codice penale. La stessa urgenza deve essere accordata arie nuove norme sul processo del lavoro per sottrarre il lavoratore alle condizioni di interiorità create dalla lungaggine procedurale. Lo Stato della amministrazione della giustizia e tale da poter essere definito poco confacente ad un civile Paese. Secondo i dati del Consiglio Superiore della Magistratura, circa il 40% degli imputati vengono assolti a fine del giudizio per insufficienza di prove o con formula piena, molto spesso dopo lunghi periodi di carcerazione preventiva. Tutto ciò non può non provocare sfiducia nella giustizia. Rimedio peggiore del male è l'amnistia. Essa trova giustificazione solo in eccezionali situazioni della vita associata che abbiano determinato spinte criminogene altrimenti inesistenti o inoperanti; oppure quando si tratti di estinguere reati o eliminare condanne per fatti che la coscienza sociale chiaramente ha cancellato, precedendo il legislatore, dal novero dei reati. Non trova giustificazione in avvenimenti e ricorrenze i quali debbono essere celebrati altrimenti che con un danno della Società, danno reso sempre piu evidente dall'aggravamento della delinquenza che fa seguito alle amnistie. Non può trovare giustificazione nell'attesa ricorrente, quasi la rivendicazione di un diritto, che si manifesta nei penitenziari. Altri istituti consentono di premiare con riduzione di pena coloro che hanno dimostrato di volersi e potersi senza danno reinserire nella Società.  La scuola e l'università.  La condizione della scuola è il problema che, fra tanti, più preoccupa i repubblicani che ad essa danno assoluto grado di priorita, sia per quanto riguarda - come si è detto - l'edilizia, gli strumenti e le attrezzature relativi ad una scuola moderna, sia per quanto riguarda la struttura, l'ordinamento e la qualità degli studi. Per il primo ordine di problemi, è il piano economico che, dando priorità alla scuola, ne assicura i mezzi di espansione e rinnovamento. Per quanto riguarda il secondo ordine di problemi, l'esperienza del modo di concepire e condurre le riforme universitarie è stata negativa, come gravi sono state altre esperienze (ad esempio quella relativa alla cosiddetta liberalizzazione degli studi). Bisogna ripercorrere il cammino facendo tesoro delle esperienze deludenti, e avvicinandoci ad una fase di maggiore aderenza alla realtà dei nostri bisogni scolastici e culturali. Il PRI da molti anni, ormai avverte con sempre crescente preoccupazione il problema della grave dequalificazione culturale e professionale di tutti coloro che escono dalla scuola. Tale dequalificazione (o non-qualificazione) pesa in particolare sulle classi meno abbienti che dovrebbero trarre maggiori vantaggi dalla educazione scolastica, e rischia altresì di compromettere definitivamente il reale inserimento dell'Italia nella Comunità europea. Il PRI, strenuo difensore dello Stato laico, ritiene che solo la scuola pubblica possa garantire à tutti i suoi cittadini una seria preparazione culturale e professionale. Pertanto i repubblicani si impegnano in primo luogo affinchè sia realizzata la riforma della scuola secondaria, secondo le linee già tracciate della commissione Biasini. E' necessario infatti avviare il rinnovamento della scuola, partendo da questa fascia scolastica ed impegnandosi altresì alla realizzazione della scuola materna e alla attuazione del diritto allo studio nella scuola d'obbligo. Per quanto riguarda la riforma universitaria i repubblicani considerano il disegno di legge discusso nella legislatura testè finita non rispondente ad una seria concezione dell'Università, e sono i certi che sarebbe un errore, nella crisi che affligge l'Università italiana farlo così come è a fondamento di un nuovo sforzo di riforma: che avrà esiti positivi se è compiuta in modo organico e ricollegata alla riforma della scuola secondaria, ciò che il progetto odierno certamente non è. La classe universitaria e quella politica non hanno finora prospettato una nuova riforma dell'ordinamento universitario. La prima, spesso impegnata nel difendere i privilegi acquisiti, o nel cercare di procacciarseli, è rimasta sorda, nel suo complesso, ad un discorso che uscisse dall'augusto ambito dei propri interessi corporativi. La classe politica, pronta a farsi semplice portavoce degli interessi di questa o quella categoria ha scelto con leggerezza di adottare soluzioni che tendevano a fare esplodere le contraddizioni della scuola italiana piuttosto che correggerle. La legge che liberalizza, ad un tempo, gli accessi e i piani di studio, è il classico esempio del modo demagogico con cui è stato affrontato il problema. I repubblicani si dichiararono contrari a questa  legge ben consapevoli dei danni che avrebbe provocato, anche perchè la riforma della scuola secondaria non era ancora stata pensata. Il PRI intende quindi sollevare una questione di metodo, e, nel momento in cui si impegna alla rapida approvazione della riforma secondaria, ribadisce la necessità di ripensare dalle fondamenta anche la riforma universitaria. Il PRI contribuirà con sue proposte precise a che ciò sia reso possibile  nell'interesse di coloro che studiano attualmente all'Università.  La RAI-TV.  La RAI-TV rappresenta uno strumento di informazione e di formazione culturale la cui funzione è essenziale per il rinnovamento civile del Paese. In questi anni tale funzione è venuta meno per Il prevalere di un atteggiamento delle forze politiche volto a dare all'ente una gestione non diretta agli interessi generali, ma tesa ad assicurare il predominio di gruppi politici e di interessi settoriali nell'azienda. Così l'istituto, che deve essere di promozione democratica, è diventato in realtà uno strumento autoritario, che si è opposto nella sua logica di gestione ad essere un reale veicolo di democrazia. Da questa constatazione di fatto è nata la battaglia che i repubblicani hanno condotto contro la «lottizzazione» della RAI-TV da parte dei gruppi pulitici. Si è trattato, in sostanza di una battaglia per un giusto e corretto rapporto tra classe politica e società civile, nel quale lo strumento radio televisivo soggetto a monopolio pubblico deve servire ad interpretare ed a confrontare e non a comprimere il pluralismo esistente nella società. I repubblicani porteranno a conclusione nella prossima legislatura la loro lunga battaglia. Essi daranno certamente la massima attenzione alla riforma istituzionale dell'Ente, ma saranno inflessibili nel chiedere una profonda modificazione degli aspetti di gestione; ad una logica di possesso, quale è stata finora la gestione lottizzata dell'Ente, deve prevalere una logica propria della funzione pubblica, in un settore così delicato ed importante della informazione e della formazione culturale e politica.  La politica internazionale.  I repubblicani hanno da tempo definito la loro linea di politica internazionale. Fedeli all'alleanza atlantica, essi ritengono che la condizione di blocchi contrapposti possa essere superata da una politica di distensione e di pace che operi in tutte le direzioni. Il fatto che di fronte alla contrapposizione tradizionale fra Stati Uniti e Unione Sovietica si sia creato un più complesso rapporto, nel quale ha parte importante la Cina comunista è considerato dai repubblicani un grande progresso rispetto alla situazione che si era creata subito dopo la cessazione della prima guerra mondiale. Ma il tripolarismo non basta ad assicurare condizioni di equilibrio, di pace e di sviluppo nel mondo. L'unione politica oltre che economica dei paesi che oggi fanno parte della Comunità europea rimane l'obbiettivo principale cui i democratici debbono guardare. Fedeli alla grande tradizione mazziniana, i repubblicani impegneranno tutte le loro energie per la realizzazione di questo grande obiettivo politico e storico. I repubblicani sono sicuri che tracciando il programma sopra esposto hanno fatto il loro dovere. Essi concepiscono la nuova legislatura non come un procedere alla giornata tra mille pressioni ed esigenze, ma come una legislatura estremamente lucida, di grande iniziativa, di grande ripresa, di grandi e coordinate realizzazioni, capace di restituire slancio al nostro Paese; una legislatura che segni un rinnovamento generale delle istituzioni, della situazione sodale, delle strutture civili, del modo stesso li fare la politica. Per arrivarvi, il PRI indica con questo documento programmatico le strade che ritiene si debbano e si possano percorrere: e sulla sua azione passata, sugli impegni concreti che esso prevede per l'avvenire, chiede un vasto con senso di cittadini consapevoli.",NA,NA
