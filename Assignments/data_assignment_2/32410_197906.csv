"text","cmp_code","eu_code"
"Quotidiano del Partito Repubblicano Italiano.  I repubblicani  verso gli anni ottanta.  Il programma.  1. I grandi partiti di massa, DC e PCI, hanno fatto nel 1976 quasi il pieno di tutti i possibili consensi. Credevano orgogliosamente di rappresentare tutto il Paese perché avevano inseguito e fatto proprie tutte le più contraddittorie richieste di categoria.  Ora si accorgono che hanno preso quasi tutti i voti, ma non hanno costruito una maniera di governare. Hanno «occupato» lo Stato, ma non l'hanno diretto: perché non hanno avuto la forza (cosi grandi e così  deboli!) di scegliere e di decidere.  La scelta, la decisione significano sacrificare una parte degli interessi in campo, farsi ««nemica» questa o quella parte della propria clientela, avere una idea dell'interesse generale. Il fatto è che l'interesse generale può non coincidere con nessun interesse particolare, può non avere una sua forza sindacale, può non imporsi con la evidenza dell'urgenza. Eppure esiste:  con una realtà molto più forte dei gruppi di pressione, dei  sindacati, delle urgenze congiunturali. Trascurarlo significa appunto non governare: rifiutarsi di dare allargante un orizzonte morale, una prospettiva economica, una frontiera civile. Significa privare la , macchina statale di qualsiasi direzione di marcia. Significa soffocare l'avvenire per le nuove generazioni.  Di questo non-governo sono specchio e prova le, non-leggi che si fanno, per le quali si sono inventate le definizioni più lontane dall'idea di scelta  legislativa: »leggi-accordo», «leggi-compromesso» e persino «leggi-momento». Sono leggi che nascono con il destino di non funzionare: puntano tutto sul dirigismo burocratico e sono ricche di meccanismi autobloccantisi.  Trascurare l'interesse generale equivale a non vedere quello che di nuovo si muove nella società al di là e contro gli interessi dell'esistente.  Ci si può fregiare del nastrini di tutte le rivoluzioni, ma se si fa politica,come i grossi partiti fanno, appiattiti sugli interessi delle corporazioni, il risultato finale è gretta conservazione.  Che meraviglia c'è, allora, che di fronte a questo modo di non-dirigere il Paese; a questo travestimento del suoi problemi nelle piccole questioni interne alla corporazione politica; a questa continua adulterazione della realtà in una terminologia incomprensibile alla gente: che meraviglia c'è che il Paese sia diventato «ignoto» ai grossi partiti?  La constatazione è ormai generale. Vi è un'Italia «sommersa», Questo Paese sembra essere diventato «sconosciuto» alla classe politica.  Oggi la domanda è: è sommerso il Paese — la sua economia, la sua essenza politica di fondo, le sue credenze civili — o è sommersa, in un suo chiuso mondo, la classe politica?  Certo è che la separazione è paurosa; certo è che il processo di liquefazione dell'organizzazione statale è continuo.  Contro la disgregazione si deve allora fare valere prima che l’irreparabile accada,  l’aggregazione degli italiani titolari di quell'interesse generale che non strilla nelle piazze; di quel ceti «sommersi» perché separati da questa politica, perché fuori dal consenso, dalle cosche clienrali, perché non sindacalizzabili ne mobilitabili nei grossi partiti, perché non pagabili mediante prebende di sottogoverno.  E' a questi italiani, a questi ceti, perché essi rientrino In gioco per contare, che si dirige razione politica del repubblicani.  Ogni giorno di più si parla di «riflusso nel privato». Ebbene: per «privato» si può intendere la riscoperta dei valori della ragione e del lavoro e della moralità individuale e familiare contro gli sbrachi ideologici, contro le farneticazioni del sabotaggio, contro l'indecenza elevata a metodo. E allora il «riflusso nel privato» è il segnale che i ceti operai e artigiani, i ceti medi si sono silenziosamente dati per rimboccarsi ancora di più le maniche, per lavorare di più, per risparmiare di più, per ristabilire un sistema di valori civili.  Ma «riflusso» può anche significare saracinesche abbassate ancora di più sui privati egoismi, la perdita dell'ultimo legame dei singoli con la comunità politica, il calare di una struttura medioevale che definitivamente allontani le sfere del pubblico dal privato.  Tra questi due significati si gioca il destino di questa epoca di storia italiana.  A quei cittadini che sentono la necessità attuale di una forte concentrazione su se stessi, sulla loro famiglia, sul loro lavoro, i repubblicani dicono allora che non vi è nulla di più politico di questo loro »privato». Ad una condizione, però. E la condizione è che essi sentano e difendano allo stesso tempo il valore pubblico delle loro Iniziative, delle loro responsabilità, della loro stessa presenza nella società.  L'azione politica del repubblicani è oggi tutta impegnata a rimettere nel circuito delle decisioni questi cittadini, questi ceti che l'uso degenerativo delle strutture pubbliche e del sindacato e delle grosse macchine partitiche ha reso estranei allo Stato. Occorre che essi con il voto diano un consapevole segnale, incoraggino questa azione. Gli anni dopo il '76 hanno pesato come non mai, C'è ora anche diffuso il senso di ultima spiaggia. Ma l'ultima spiaggia si allarga inventando un nuovo peso politico per i ceti che con il loro lavoro e con il loro equilibrio democratico, sono ancora l'ossatura di questo Stato.  Ogni Stato di tipo occidentale ha come componente essenziale un'ampia classe media. Ma in Italia incombe su di essa una crescente proletarizzazione a causa dell'appiattimento retributivo e della perdita di funzione sociale.  I repubblicani legano, in questo loro programma, razione per ridare valore politico al ceti produttivi, all'azione per dare efficienza alla organizzazione statale, e ripresa al libero mercato.  Non sono momenti che possono essere separati in uno Stato industriale moderno.  LA CRISI DELLO STATO.  2. Si assommano infatti in questo momento sul nostro Stato una crisi di efficienza ed una crisi di legittimità.  Lo Stato che non funziona, e non funzionando travolge l'assetto economico, l'uguaglianza dei cittadini, la sicurezza pubblica, non è solo un disastro tecnico. Esso è oramai una catstrofe politica perché l'ingiustizia generata dall'inefficienza porta molti al rifiuto stesso dello Stato, alla negazione della sua legittimità come struttura del potere pubblico.  E' una conseguenza che nasce da culture illiberali, che rifiutano di battersi per le riforme democratiche e puntano alla soluzione suicida dell'eversione. E' tuttavia un tatto reale  con cui devono fare i conti tutte le forze politiche; quelle che hanno permesso, per bassi egoismi «di massa», la disgregazione delle strutture pubbliche; ma anche quelle, come la nostra, che hanno avvertito in tempo tutti i rischi a cui il disinteresse dei grossi partiti per la macchina statale stava per condurre il Paese.  Ora si vede che il discorso non è di rattoppi per questo o quel meccanismo inefficiente. Occorre una iniziativa generale, ma realistica, e che quindi non si disperda nel mille rivoli delle riforme parziali, ma che concentri gli sforzi su alcuni punti strategici.  Si deve trattare propriamente di punti che non riguardino soltanto lo  Stato-organizzazione, ma siano anche momenti di collegamento tra l'organizzazione dello Stato e l'organizzazione della società, le zone calde dove si gioca la partita tra il «movimento» politico e le istituzioni, tra il consenso e il rifiuto.  Ecco perché oggi il discorso repubblicano sulle istituzioni assume una concretezza tutta moderna quando individua alcuni obiettivi sui quali concentrare ogni sforzo, riassumendo la lunga elaborazione del partito sulla questione delle istituzioni. Questi obiettivi sono:  l'impresa.  la scuola e l'università.  il parlamento.  la giustizia.    L’IMPRESA, LA PROGRAMMAZIONE E IL LAVORO.   A) Diciamo IMPRESA perché la stessa forma di Stato, cioè il rapporto tra potere pubblico e cittadini, è messa indiscussione dall'agonia dell'impresa e del mercato cui assistiamo oggi in Italia.  E' un'agonia — nonostante l'impegno imprenditoriale di migliaia di piccole e medie aziende - segnata da alcuni fatti specifici sui quali si deve specificamente intervenire.  Primo. La schizofrenia di una politica economica che cerca di coniugare l'immersione piena nel capitalismo europeo con una serie di atti di ostilità legislativa verso il sistema di mercato.  Secondo. La conseguente situazione di umidezza negli investimenti di più elevato rischio tecnologico che riducono progressivamente le imprese italiane in un'area di serie B rispetto all'area nord-europea dove si ; concentrano le produzioni-pilota nella tecnologia.  Terzo. La servitù e le degenerazioni provocate dal sistema del credito agevolato e dalla situazione del mercato finanziario.  Quarto. L'Inesistenza di un quadro di programmazione centrale e generale, vera condizione di vita per una moderna economia di mercato, la cui mancanza è resa ancora più grave dal proliferare dei tentativi di micropianificazioni a livelli settoriali o addirittura aziendali. Non è senza motivi quindi che si è giunti alla drammatica situazione della disoccupazione giovanile, alla quale invano si è tentato di porre rimedio con strumenti parziali e inevitabilmente inefficaci.  Per questo 1 repubblicani propongono:  1. la istituzionalizzazione del metodo della programmazione caratterizzato con:  — la definizione di obiettivi politici (tra i quali massimi restano quello della occupazione, quello dell'unificazione economica del Paese tra Nord e Sud e quello dello sviluppo dei consumi sociali e delle infrastrutture civili.  — l'individuazione delle risorse.  — l'individuazione del criteri di azione.  — la Individuazione e la responsabilizzazione dei soggetti che rispondono dell'azione.  — la predisposizione di elementi influenzanti il comportamento di soggetti economici liberi verso i fini voluti.  2. la riforma delle società per azioni per ripristinare, con la responsabilità nella gestione delle imprese e con la verità dei bilanci, i legami in senso economico e politico tra le imprese e la società;  3. la flessibilità nel mercato del lavoro, garantita dall'affidamento della politica attiva nella mano d'opera (collocamento, promozione professionale, mobilità, sostegno del redditi) ad una struttura: il «servizio nazionale del lavoro»  — che svolga una pubblica attività a favore dei lavoratori e del sistema produttivo, con l'assistenza di «commissioni regionali e comprensoriali del lavoro» e di centri neutri: gli ""osservatori del mercato del lavoro», incaricati di raccogliere tutti i dati disponibili sulle tendenze dell'occupazione.  4. la difesa del rapporto con l'Europa industriale, segnato dalla Comunità e dal Sistema monetarlo, contro gli attacchi al potere di acquisto della moneta, al plano triennale, al potere di direzione dell'impresa:  5. il rilancio dell'impresa agricola e della sua produttività: attraverso una incisiva politica di miglioramento delle strutture e lo sviluppo della cooperazione; con nuove procedure di credito straordinario, consistenti nel mettere a disposizione degli istituti bancari, a servizio di mutui e prestiti, le risorse ancora inutilizzate della «legge quadrifoglio» e puntando sulle politiche in favore dell'agro-industria;  6. la riforma del sistema di sicurezza sociale, anzitutto con l'adozione di un piano sanitario corredato di strumenti che consentano la concreta, utile destinazione, e il controllo della spesa; e con la nuova legislazione sulle pensioni finalizzata a due essenziali obiettivi:  a) la esigenza di omogeneizzare, nel rispetto dei diritti acquisiti, le regole che determinano i trattamenti pensionistici, senza che essi ne risultino in qualche modo appiattiti;  b) la creazione di un sistema con solide basi finanziarie, che miri a rendere controllabile l'incidenza della spesa pensionistica sul prodotto interno lordo ed a diminuirne l'abnorme peso sul costo del lavoro.  7. la definizione di politiche contrattuali che abbiano un loro ruolo e una loro compatibilità con lo sviluppo economico programmato;  8. la rivalutazione In ogni campo produttivo della professionalità, riaffilando alla contrattazione sindacale la determinazione della maggior parte della retribuzione, modificandone una struttura che è governata ormai, per oltre 1'80 per cento, da meccanismi di scatto automatico.  LA SCUOLA E L'UNIVERSITÀ.  B) Diciamo SCUOLA E UNIVERSITÀ' perché noi vediamo qui due momenti essenziali nella vita dello Stato.  Primo. La capacità di ricomporre luoghi e strutture culturali per la creazione e la selezione delle competenze utilizzabili non solo per il mondo della produzione, ma anche per lo sclerotizzato mondo politico (si pensi alle esperienze francese dell’INA e delle grandes écoles e a quella americana dell'interscambio fra università ed esecutivo).  Secondo. La possibilità di conferire, rinnovandola e aggiornandola, nuova linfa vitale alla scuola e all'università italiana, contro ogni perverso riflesso dello Stato assistenziale e delle improvvisazioni del populismo demagogico, se si vuole che esse siano strumento del paese nella sua aspirazione a superare persistenti condizioni di arretratezza tecnologica ed economico-sociale e a mantenere il proprio posto tra le grandi nazioni dell'occidente.  Per questo i repubblicani propongono:  1. una più rigorosa definizione, nel progetto di legge che dovrà riprendere il suo iter, della professionalità conferita alla scuola secondarla superiore nelle sue varie specializzazioni e nel connotati culturali comuni.  2. Una ripresa della lotta per la nuova università, basata su punti irrinunciabili.  — forte attenzione al problemi della libertà di insegnamento.  — ridefinizione delle caratteristiche e delle finalità degli studi universitari.  — decisa affermazione della prevalenza della ricerca e della scienza sulla didattica (ricerca e didattica a livello universitario devono sostanziarsi di solidi contenuti scientifici e di rigorosi metodi di lavoro).  — rifiuto di ogni possibile forma di arbitrio nelle scelte del piani di studi e di ogni aberrante principio di non selezione.  — aperta confutazione di qualsiasi pretesa di gestione assembleare.  — rifiuto della pletoricità degli organi di governo e chiara definizione dei loro compiti.  — accorta rimeditazione del dipartimento.  -   distinzione funzionale sul personale insegnante, continuando a svilupparne regolarmente il processo di rinnovamento sulla base del pubblico concorso aperto a tutti senza discriminazioni e senza privilegi.  IL PARLAMENTO.  C) Diciamo PARLAMENTO perché di tutte le istituzioni statali è quella di confine rispetto alla società e perciò più aperta, più flessibile, organicamente non separata dal popolo.  Negli ultimi anni il Parlamento è profondamente cambiato, ma ancora in misura insufficiente rispetto ai bisogni complessivi del Paese.  Quali sono questi bisogni?  Primo. La decisione. E' inconcepibile che in un sistema, già di per sé contrassegnato da una fitta rete di poteri, di veti corporativi o pseudo-politici, norme regolamentari possano consentire il blocco della decisione parlamentare per decisione di minoranze estreme di due o tre deputati. La revisione del regolamenti delle Camere, che impedisca l'uso aberrante dell'ostruzionismo, come si è verificato nella scorsa legislatura, è uno dei compiti che il prossimo parlamento dovrà affrontare. Essa va però accompagnata dalla rifondazione di nuove garanzie per le minoranze parlamentari.  Secondo. Una maggiore rappresentatività parlamentare. Lo sforzo per colmare questo bisogno deve avvenire in due direzioni. Innanzitutto, si deve superare l'attuale difficoltà a riportare al centro, in un equilibrato incrocio, le domande poste dalle istituzioni dell'autonomia. Occorre che il Parlamento sia in grado di esprimere in superiore sintesi (quella che la Costituzione gli affida in nome «dell'interesse nazionale») le posizioni delle regioni. Nel sistema bicamerale è necessario individuare i modi e gli strumenti perché la struttura regionale dello Stato abbia il suo punto di riferimento in Parlamento.  Occorre poi che l’informazione parlamentare che, dopo la riforma regolamentare del 1971, ha subito un grande balzo in avanti quantitativo e come strumenti acquisitivi, ne faccia uno anche qualitativo. L'esigenza è che la gran massa di dati che affluisce alle Camere abbia una degusta «digestione» parlamentare che ne consenta il controllo e l'uso critico. E' perciò necessario intervenire sull'attrezzatura servente delle Camere per farne decisamente un apparato conoscitivo reale.  Terzo. Il coordinamento del Parlamento con il Governo. Il volto del Governo che guarda alle Camere è quello di non-governo che scarica sul Parlamento tutta la sua mancanza di programmazione e di coordinamento. Non c'è nessuna angolatura migliore di quella del Parlamento per scoprire le magagne dell'istituzione governo, del perdurare della atomizzazione «per ministeri», che ignora il momento del coordinamento e dell'indirizzo unitario. Occorre intervenire perciò, partendo da questo bisogno del Parlamento, per costruire quella organizzazione del Governo e del suo Presidente che è oggi solo nella carta della Costituzione.  LA GIUSTIZIA.  D) Diciamo GIUSTIZIA perché lo Stato deve battere il terrorismo, l’eversione, la criminalità «comune» confrontandosi proprio con quel discorso globalmente politico che la cultura dell'estremismo fa in questo campo.  Anche qui non c'è «privato» che si possa distinguere dal «pubblico». La nozione stessa di «ordine pubblico» è inutilizzabile se non la sì rimpolpa di tutta una consapevolezza sociale nuova. Ecco perché l'idea di polizia deve far corpo con quella di giustizia; ecco perché le questioni del magistrati sono indissolubili ormai con quelle delle guardie di pubblica sicurezza, del carabinieri, delle guardie dì finanza, degli agenti dì custodia.  Non esistono allora più soltanto problemi di polizia: esistono problemi complessivi di giustizia, problemi da risolversi con un impegno culturale profondo.  Primo. Perché occorre saper vedere i legami che ci sono, nel contesto sociale, tra i delitti «comuni» e i delitti «politici», tra il personale della delinquenza e il personale della eversione (e poi dopo aver visto, recidere quei legami, rompere quelle situazioni di solidarietà).  Secondo. Perché occorre sapere rispettare il filo di equilibrio vitale per ogni democrazia, che separa il dissenso e il non allineamento rispetto al valori propri di questo sistema costituzionale, dall'azione criminale che distrugge le possibilità elementari della convivenza.  Per questo i repubblicani propongono:  1. il ripristino di una rigorosa selezione e l'introduzione di nuovi criteri di preparazione professionale, adeguati ai compiti difficilissimi da affrontare nel reclutamento del magistrati.  2. l'introduzione di equilibrati meccanismi che concilino con le garanzie di indipendenza dei giudici il bisogno del Paese di avere giudici responsabili delle loro azioni e di avere giudici che vanno avanti per operosità e cultura e non per indiscriminati criteri di anzianità.  3. L'aumento del bilancio della giustizia per quelle spese che ne sollevino l'amministrazione dall'attuale stato di decozione.  4. lo stretto coordinamento tra i corpi di polizia e la magistratura da attuarsi con regole precise di reciproca informazione e collaborazione e strutture tecnologiche avanzate (banca dati).  5. il perseguimento di una più alta professionalità del corpo di pubblica sicurezza, la cui trasformazione in corpo civile e la seguente «sindacalizzazione» non deve eccedere di tre limiti: divieto di ogni forma di sciopero; divieto di interferenza sindacale sia nella direzione del servizi, sia nei compiti operativi; divieto di adesione ad organizzazioni sindacali estranee alla polizia.  6. attuazione legislativa della limitazione costituzionale (art. 98) del diritto di iscrizione ai partiti politici per i magistrati, i funzionari ed agenti di tutti i corpi di polizia, i militari e i diplomatici in servizio all'estero.   L'Europa e la politica estera dell'Italia.  3. Il mondo odierno è dominato da due problemi. Il primo è il fenomeno che ha rivoluzionato gli antichi equilibri, rappresentato dallo sviluppo economico e dalla crescita politica nel Paesi del Terzo e Quarto Mondo depresso. Il secondo è la spinta espansiva della superpotenza sovietica, emersa dopo la seconda guerra mondiale come uno dei pilastri del sistema internazionale e strutturalmente dominata da una logica egemonica di stampo imperiale. Nella visione dei repubblicani tre riposte sono necessarie per fronteggiare questi problemi: un rapporto saldo e centrale con le democrazie occidentali, e in particolare con gli Stati Uniti; la costruzione politica ed economica di una Europa unita; il rafforzamento dell'Alleanza Atlantica. Si tratta infatti, da una parte, di garantire la sicurezza, l'indipendenza e la difesa del Paese; si tratta di tutelare dall'altra, le ragioni di presenza nel mondo del modello di civiltà democratica europea cui l'Italia deve rimanere stabilmente legata; si tratta di contribuire, infine, ad accentuare la politica di distensione internazionale, che si rivela tanto più necessaria quanto più nuovi protagonisti entrano nella scena mondiale e quanto più si determinano correnti di movimento e di tensione nel vasto mondo del «socialismo reale»; scosso ormai non solo da conflitti interni al blocco, tipici degli anni '50 e '60, ma da guerre aperte e da contrapposizioni frontali che hanno sgominato concezioni e alleanze fondate su puri elementi ideologici.  A) - La possibilità, di realizzare un nuovo, più saldo equilibrio internazionale, è legata ad alcuni problemi di cui dovrà necessariamente tenersi conto. Il primo è costituito dal rapporto Europa-Stati Uniti, che è entrato da qualche tempo in sofferenza per le novità intervenute sia nella politica americana che in quella europea. Il secondo è il ruolo che la Repubblica popolare cinese assumerà nei confronti dell'Unione Sovietica e del paesi occidentali. Il terzo è lo sviluppo dei rapporti USA-URSS e del processo di distensione, che passa anzitutto attraverso la ratifica del trattato SALT 2 per la riduzione degli armamenti strategici e l'apertura del SALT 3. E' in questa prospettiva che acquista maggiori possibilità di risultati concreti la campagna per i diritti civili cui i repubblicani attribuiscono valore non soltanto morale, ma politico. Ed è, in questa prospettiva che si potrà meglio contenere la politica di potenza dell'URSS, che appare più evidente una volta consumatasi la «forza di modello» del blocco comunista, spentasi la sua Identità ideologica e aumentata la sua integrazione con il resto del mondo.  B) - L'Italia deve collocare i suoi problemi di politica estera nel quadro descritto concependo in termini di politica comunitaria anche i problemi specifici della sua area geografica ed economica. Una attenzione particolare esigono i problemi dei nostri «paesi di frontiera». In particolare l'Italia deve essere sempre attenta al rapporti politici e alla collaborazione economica con la Jugoslavia, e alla recente, incerta innovazione della linea di politica estera dell'Albania. E' necessario altresì aiutare la Turchia, punto delicato della difesa strategica del Mediterraneo; tutelare in ogni modo l'esistenza di Israele; ed aiutare le iniziative di pace avviate da Begin e Sadat nel Medio Oriente, dove la situazione è oggi più delicata anche per la crisi che sta disgregando l'Iran.  C) - L'Unità europea, la integrazione politica ed economica della Comunità, restano peraltro gli obiettivi fondamentali che l'Italia, ad avviso del PRI, deve stabilmente perseguire. Il processo europeo a sostegno del quale il PRI vanta la più antica, radicata e coerente tradizione politica, ha avuto una tappa importante con la costituzione del Sistema Monetario Europeo e conosce in questi giorni una data storica con l'elezione a suffragio diretto del Parlamento Europeo, al quale si collegano le speranze di quanti vogliono una Europa più unita e più forte.  La «forza» politica del nuovo Parlamento e la sua «centralità» nel quadro delle istituzioni comunitarie, potranno aiutare fortemente la integrazione dell'Europa.  Il PRI, riferendosi in particolare al programma della Federazione dei Partiti liberali e democratici cui aderisce, sottolinea che è indispensabile porsi con chiarezza i nuovi problemi che sono di fronte alla Comunità e risolverli con soluzioni precise.  1) Poteri del Parlamento: occorre sostenere la sua graduale acquisizione di funzioni, affinché passi dalle attuali competenze che sono prevalentemente di controllo, a un ruolo di indirizzo politico e di propulsione delle vecchie e delle nuove politiche di struttura della Comunità.  2) Rapporti tra organismi comunitari: è necessario un accordo e una collaborazione più stretta fra la Commissione e il Parlamento Europeo, affinché torni ad essere equilibrato il rapporto di queste due istituzioni con il Consiglio dei Ministri la cui importanza nella vita comunitaria è oggi di gran lunga prevalente.  3) Consiglio dei Ministri: va chiesta l'applicazione effettiva, nelle deliberazioni del Consiglio, della regola della maggioranza sancita dal Trattato di Roma, ammettendo il diritto di veto solo per reali «questioni vitali» dei singoli Paesi.  4) Politica economica della Comunità: occorre che le istituzioni affrontino li nodo decisivo per l'avvenire dell'Europa che è quello della nuova divisione internazionale del lavoro, con una politica programmata di adeguamento del sistema economico occidentale, armonizzata con lo sviluppo dei Paesi emergenti.  5) Bilancio della Comunità: una integrazione effettiva necessita di un bilancio più esteso, improntato a criteri di progressività e di redistribuzione, concepito come strumento della nuova politica economica della Comunità. Intanto, nel breve periodo, occorre puntare ad obiettivi di riequilibrio ed ad una ristrutturazione profonda della politica agricola comunitaria destinando maggiori risorse alla politica di miglioramento delle strutture e operando, per contro, con maggiore flessibilità nelle politiche di sostegno del mercati e dei prezzi, eliminando inoltre qualsiasi forma di incentivazione in favore della distruzione dei prodotti.  6) Allargamento della Comunità: è necessario realizzare un rapido inserimento della Grecia, della Spagna e del Portogallo, ma appare indispensabile varare, nel contempo, una vera e propria politica mediterranea della CEE.  7) Potenziamento delle iniziative triangolari e dell'epoca del CES, nel cui quadro occorre ricercare un diverso rapporto Comunità-parti sociali, per favorire impostazioni di politica industriale a largo raggio, che escludono corporativismi di categoria, ma richiedono forme di collaborazione del sindacati.  Conclusione.  4. Quale che sia la formula politica che uscirà dalle elezioni del 3 giugno, i repubblicani porteranno avanti il tipo di iniziativa politica che abbiamo delineato, continuando razione di difesa dello Stato repubblicano e del suoi equilibri istituzionali svolta dal partito, sotto la guida di Ugo La Malfa, nel periodo 1965-1979.  La questione dello Stato, che concretamente si pone in questo programma nel nodi strategici dell'impresa, della scuola, del Parlamento e della giustizia, sarà l'impegno fondamentale degli eletti repubblicani: nella convinzione che è la questione fondamentale della società italiana.  Su questo tema: più e vera democrazia, più adeguato governo per legare Stato e società, i repubblicani impostano il loro confronto con la Dc e con il PCI.  Non è un confronto presuntuoso. La disparità di forze del passato non ha impedito al repubblicani di valere sempre più di quanto elettoralmente abbiano pesato.  Nell'organigramma delle forze politiche italiane i repubblicani si sono guadagnati lo spazio che anche fortissimi avversari politici devono concedere a chi lotta con idee originali che rappresentano un'area nazionale, infinitamente più vasta di quella elettorale del Partito.  Per il 3 giugno di fronte ai chilometrici programmi dei grossi partiti, preoccupati di non lasciare scoperto un solo angolino della società corporativa che gli fa da letto di procuste, i repubblicani presentano poche cose da fare.  Ma sono anche le cose a cui si annoda tutto il resto. Una forza politica come li PRI deve guardare a questi punti essenziali. Perché deve sapere che il suo apporto a future eventuali maggioranze di governo non si commisurerà solo dal numero di deputati e senatori che riuscirà a portare al voto di fiducia. Esso sarà invece tutto dato dalla qualità delle cose a cui dovrà legare il suo consenso; dalla consapevolezza che, per la struttura stessa del sistema politico italiano e dei grossi partiti, se queste cose non saranno puntigliosamente difese dai repubblicani, esse non saranno difese da nessuno.  Gli elettori del 3 giugno, quelli soprattutto che si riconoscono nella gente che lavora e che rischia e che tuttavia è ormai stata cacciata ai margini del sistema politico, devono riflettere su queste cose e scegliere, razionalmente, di conseguenza.  Impegno europeo e sviluppo economico.  Continua da pag. 1  avanzata democrazia industriale dell'occidente.  Sul terreno della politica economica il PRI considera indispensabile uno sforzo di riduzione dell'inflazione, di maggiore destinazione di risorse agli investimenti, con l’obiettivo di aumentare l'occupazione e di accelerare lo sviluppo del Mezzogiorno, di risanamento delle imprese private e pubbliche. Ciò comporta una politica di revisione severa degli impegni di spesa degli enti pubblici e di controllo sulla loro dinamica, una politica fiscale rigorosa che per sua parte contribuisca, soprattutto attraverso la lotta all'evasione fiscale, alla riduzione del disavanzo pubblico; una politica contrattuale tale da rendere possibile la politica degli investimenti sopradetti; l'individuazione di strumenti tali da garantire processi di mobilità del lavoro capaci di rivitalizzare le imprese. Il PRI mette in guardia da ipotesi di conclusione affrettata dei nuovi contratti atti di lavoro, se esse comportino conseguenze contraddittorie rispetto alle esigenze di programmazione e tali da fornire ulteriore stimolo alla ripresa dell'inflazione già in atto.  Il PRI ritiene inoltre indispensabile una politica di contenimento del consumi energetici anche attraverso la revisione di tariffe e l'utilizzo di appositi strumenti fiscali, nonché una politica di sviluppo dell'offerta di tutte le fonti di energia, ivi inclusa il ricorso alle fonti nucleari, nel quadro di severe disposizioni della sicurezza. A questo proposito, il PRI considera negativamente l'atteggiamento di quelle forze politiche che si dicono attente al problema della disponibilità di energia, ma esitano a controbattere le pressioni per un arresto completo del programma nucleare.  Sul terreno dell'ordine pubblico il PRI chiede che venga condotta con estrema fermezza la lotta contro il terrorismo e la criminalità comune, attraverso un piano organico in cui si collochino il rafforzamento e il riordinamento delle forze dell'ordine, mentre sul terreno istituzionale esso ritiene indispensabile un rafforzamento dell'esecutivo, mediante la presentazione e la sollecita approvazione di un disegno di legge di riforma delle attribuzioni della Presidenza del Consiglio; il ritorno a una più corretta prassi nella scelta dei ministri onde rafforzare il carattere unitario del governo e i poteri di coordinamento del Presidente del Consiglio; il miglioramento degli strumenti e delle funzioni di indirizzo dello Stato rispetto alle Regioni, nel quadro di una politica di programmazione; la necessità di ampie revisioni legislative soprattutto in materia economica per evitare le contraddizioni derivanti dal sovrapporsi di leggi negli ultimi anni; l'impegno a eliminare le disfunzioni della Pubblica Amministrazione; la lotta per una rigorosa riqualificazione della spesa della pubblica istruzione, nell'ambito della programmazione triennale; l'adozione di un piano sanitario corredato di strumenti che consentano la concreta, utile destinazione, ed il controllo della spesa sanitaria; l'adozione di misure efficaci per consentire un salto qualitativo della amministrazione della giustizia che rafforzi la fiducia nella magistratura e nel quadro delle garanzie costituzionali, elimini possibilità di arbitrii nel delicato momento dell'inizio dell'azione penale.  Il PRI riafferma di avere basato la propria partecipazione al governo tripartito sulla riaffermazione degli impegni europei e atlantici dell'Italia, e del programma di politica economica esposto nel piano triennale e aggiornato ad opera di Ugo La Malfa, e richiama, per ciò che attiene a quest'ultimo punto, il governo ad una linea rigorosa e non demagogica.  Il PRI sulla base della propria lunga tradizione politica, e di quest'impegno per ciò che riguarda i problemi che dovranno essere affrontati dopo le elezioni e le soluzioni che a tali problemi dovranno essere dati, formula un invito agi» eiettori a voler sostenere con il loro consenso questa posizione che costituisce una garanzia per il Paese, sia per ciò che riguarda la politica internazionale, sia per ciò che riguarda la politica interna.  I giovani repubblicani: alla spinta emotiva contrapponiamo una scelta consapevole.  Continua da pag. 1  prattutto nel Mezzogiorno, del quali circa 900.000 al di sotto di 25 anni, rappresentano un nuovo, grande problema di giustizia sociale con cui le forze politiche devono urgentemente fare i conti non solo sul terreno dell'ordine pubblico. E se c'è un partito che si è battuto per risolvere non a parole, ma nel fatti, il problema dei giovani, delle donne, del disoccupati, questo è proprio il Partito Repubblicano.  Esiste tuttavia nel mondo giovanile un malessere profondo che non si può ridurre ad una rivendicazione pure importante, qual è quella occupazionale. Questo malessere è il risultato della crescita distorta ed ineguale del Paese, di una politica di riforma mal attuata, di speranze prima alimentate e quindi inesorabilmente deluse.  I giovani repubblicani sono convinti che il Pri abbia titolo per tarsi interprete delle istanze, dei problemi del mondo giovanile, non per interpretarli in chiave neo-corporativa, ma per esprimerli tutti in un progetto di equilibrata crescita della società italiana.  Ecco perché durante la campagna elettorale la federazione giovanile repubblicana affiancherà alla battaglia per l'occupazione giovanile l'impegno di altri importanti terreni, scegliendo in particolare le tematiche istituzionali e del diritti civili, i problemi della scuola secondaria e dell'Università.  Non sarà però facile farsi intendere. Soprattutto da quando s'è iniziata la campagna elettorale il disimpegno, l'emarginazione, il «riflusso» giovanile non fanno più testo. Alla rabbia, alla disperata allegria, agli sguardi ironici carichi di scettica intolleranza stanno subentrando nuovi clichès: sembra miracolosamente rinato il giovane engagé, creativo, paziente, formica operosa.  Ma duro e disponibile, qualche volta intemperante, ma per quella esuberanza mal irrispettosa e comunque tipicamente giovanile che rafforza l'antico tronco recando nuova linfa, fresche energie, il giovane può essere conquistato prospettandogli lunghi balzi nell'utopia, lasciando che si appaghi giocando con splendidi ideali. Non è questa la strada che i giovani repubblicani intendono seguire: ciò che il distinguerà dagli altri movimenti giovanili sarà lo sforzo di lanciare proposte concrete, di fornire soluzioni realistiche, degne di essere perseguite.  La sfida è antica: alla scelta emotiva, spontanea, irrazionale, contrapporremo una valutazione meditata e consapevole.  Non ci illudiamo di ottenere da queste elezioni grandi consensi nel mondo giovanile: probabilmente, infatti questa sfida i giovani repubblicani l'hanno persa in partenza, schiacciati dalla demagogia altrui. Di sicuro, tuttavia, non falliremo il nostro principale obiettivo: quello, cioè, di fare udire nel confronto tra le forze politiche una voce certamente non altari ma dignitosa e coerente.",NA,NA
