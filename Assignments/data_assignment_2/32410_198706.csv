"text","cmp_code","eu_code"
"LA GARANZIA DEL PRI PER L’ITALIA DO DOMAINI  il forum della radazione de; ‘corriere della sera’ con giovanni spdolini de 17 maggio 1987.  SPADOLINI. Gli errori degli uni e degli altri hanno radice soprattutto in un reciproco sospetto che ha paralizzato la vita italiana dal maggio 1986. Mi riesce quindi difficile dire quale sia il più grave e il meno grave. Dall'inizio della campagna siciliana, non c'è stata più nella Dc fiducia nei socialisti, e nel Psi non c'è stata la fiducia che la Dc potesse essere un compagno di strada per l'ultimo tratto della legislatura. E' nata così, sotto cattiva stella, l'idea della staffetta, d'altra parte formulata male. Io ebbi la funzione di chi, di fronte a due bolidi che corrono verso lo scontro, riesce a rallentare la loro corsa. Non fare le elezioni a ottobre: questo fu il mio massimo obiettivo. E' del tutto falso che io potessi, in quelle condizioni, covare anche un minimo di ambizioni personali. Attraverso il lodo e tutte le operazioni connesse, mi battei perchè il governo restasse a Craxi. E aggiungo che l'apporto del partito repubblicano a quel tentativo di evitare le elezioni anticipatissime, cioè a ottobre, fu di impostare soluzioni consensuali. Allora la sola materia referendaria in discussione era la giustizia e su questo, per la verità, io avevo avuto affidamento che entro ottobre - novembre sarebbe stato approvato un testo del governo. II pacchetto Rognoni arrivò invece tardi e fu bloccato poi anche dalle lotte della Dc in Senato.  SPADOLINI. Già alla fine di novembre avevo capito che ormai la via del pentapartito era lastricata di ostacoli insormontabili. Ma non minacciai un nostro disimpegno fine a se stesso Con la nostra sortita cercai di spingere il pentapartito a recuperare le ragioni della sua sopravvivenza. Ero contrario alle elezioni anticipate e avevo sempre detto che si potevano fare anche i referendum piuttosto che giustificare con i referendum le elezioni anticipate. Tutto il resto poi, da gennaio, segue una logica che non è più logica. Anche il congresso socialdemocratico, facendo balenare la parola ""alternativa riformista"" - un termine che nella sua cautela politica. Craxi non aveva mai usato - introdusse un elemento di destabilizzazione.  2) I comunisti erano per le elezioni.  SPADOLINI. I comunisti volevano, con assoluta chiarezza, le elezioni anticipate. Fin dall'inizio. Non volevano i referendum, perchè erano contrari a quello sui giudici, ed erano in difficoltà col referendum sul nucleare, voluto in un certo modo per metterli in imbarazzo. Tutta la loro politica. perciò, puntava alle elezioni anticipate. Di fronte allo sbocco finale, avrebbero preferito un laico. come garanzia di governo elettorale: ma erano pronti a farlo anche con un democristiano. Volevano comunque un governo di garanzia elettorale. Per quanto mi riguarda, non si è mai parlato d'un governo di maggioranza referendaria, perchè non ho mai fatto parte di maggioranza referendaria, e l'ho sempre giudicata un'ipotesi priva di senso. `  3) I generali in Parlamento.  SPADOLINI. Non parlo mai volentieri dei temi che si riferiscono a materie di cui ho avuto dirette responsabilità di governo. Ma trattandosi di una questione posta in termini di principio, risponderò sui principi. In tre punti. Uno: sono contrario all'utilizzazione nelle campagne elettorali dei resposabili più alti dell'amministrazione e quindi, a @, di quel vertice peculiare dell'amministrazione che è rappresentato dal vertice delle Forze Armate. Due: l'apporto dei tecnici alla vita dei Parlamenti e dei governi moderni può avvenire in mille modi senza intaccare i punti dì riferimento che dovrebbero restare esenti da influenze o speculazioni partitiche. Tre: la regola è che governi privi di maggioranza, in carica per l'ordinaria amministrazione, si astengano dal fare nomine: ma le esigenze dell'Esercito, soprattutto in questo momento -con le scadenze d'istituto previste per fine giugno -possono giustificare un'eccezione. Certamente l'ideale sarebbe stato di non creare le condizioni per l'eccezione.  SPADOLINI. Col criterio di preferire i rappresentanti della società civile che possono dare un apporto alla vita del Parlamento. Ne prendo tre tra i più significativi. Ippolito, in quanto scienziato nucleare che può contribuire a decidere quale sarà la legge sul nucleare. Un avvocato come Grande Stevens, per discutere i problemi della giustizia, che sono fondamentali per il nostro partito. Un uomo come Firpo, per dare un contributo nel campo dell'università, della scuola. Ecco, se c'è un uomo che nella società civile, per esempio Gavazzi nel campo dell'ambientalistica, ha un ruolo che non si traduce sufficientemente nella vita parlamentare, è giusto metterlo in lista.  SPADOLINI. lo sono contro le candidature prese dal mondo dello sport o dalla vita dello spettacolo, pur facendo distinzione per chi può dare un contributo in sede legislativa, per esempio all'elaborazione della legge sul teatro, come Squarzina. Nel caso di Altafini vale il principio che quando il sistema è molto generalizzato non puoi dire di no a chi è di antiche simpatie repubblicane e per di più eccellente telecronista. Ti potrebbero dire: e perchè vuoi usare un criterio discriminatorio?  4) La scelta di Ippolito  SPADOLINI. Ippolito ha già dichiarato che, se sarà eletto, cosa sulla quale non posso dargli le certezze di Natta o di De Mita, opterà per il Parlamento italiano.  SPADOLINI. Devo dire qui una parola con molta chiarezza. Ippolito è stato eletto al Parlamento europeo in base alle pressioni di Altiero Spinelli. E Ippolito è stato più per l'europeismo, cui anche il Pci accedeva. che non per il programma comunista. Del resto, io stesso avevo offerto un posto nella lista federalista Pri - Pli ad Altiero Spinelli, che poi fu candidato nella lista del Pci. Reputo le scelte fatte nell'84 per il Parlamento europeo tali da non caratterizzare in senso partitico o ideologico la candidatura di Ippolito. La valenza europeistica prevaleva su quella interna. E siccome ho sempre dato molta importanza al fatto che l'europeismo. dopo tanti anni, fosse finalmente accettato anche dai comunisti, reputo che non ci si può elevare a censori ideologici di quei democratici senza tessera che hanno accettato di presentarsi col Pci.  SPADOLINI. Dato che c'è qui Ronchey, grande amico di La Malfa e autore dell'intervista lamalfiana sul non - governo, potrei ricordare una battuta di Ugo La Malfa che riassume anche il mio pensiero sugli indipendenti: «Mai nel Pri ci saranno indipendenti di centro». Allora c'era la tendenza a conquistare indipendenti offrendogli, diciamo, candidature miste e collegi democristiani. Nel mio partito l'avversione agli indipendenti di centro non é minore di quella verso gli indipendenti di sinistra. Che hanno però una caratteristica da sottolineare: correggono con la bizzarria e l'imprevedibilità delle loro posizioni il vincolo politico che all'inizio contraggono col Pci. Sembra quasi che ci sia una specie di involontario equilibrio tra l'imprevedibilità delle loro posizioni e il vincolo politico di obbedienza che in nessun partito è forte come nel Pci.  SPADOLINI. Fanfani e De Mita ne sanno, in materia, certamente più di me. Una cosa constato su questo punto: che forse tre mesi fa sarebbe stato inconcepibile. E' una riflessione politica.  SPADOLINI. Soprattutto di esponenti del partito socialista.  5) Il sistema elettorale da ripensare.  SPADOLINI. Ritengo che bisogna affrontare la discussione senza tabù. Il sistema elettorale va ripensato. Una sola cosa mi pare assolutamente da escludere e comunque da giudicare pericolosa: una correzione in senso maggioritario dei sistema proporzionale. Si può discutere sul sistema uninominale o no, attenuare la dipendenza del parlamentare dei partito, e così via. Ma quello che sarebbe un errore assoluto è una correzione in senso maggioritario proporzionale, che servirebbe soltanto a consolidare il potere di un partito, magari attorniato da partiti resi vassalli da un premio elettorale. Non sarebbe una riforma elettorale, ma un modo di falsificare lo spirito dialettico della Costituzione repubblicana, che nasce da una pluralità di forze e configura il governo come governo di coalizione, non di coalizione prefabbricata, ma di coalizione che nasce dal consenso. Questo dato di fondo resterebbe perfino in un domani se si andasse al sistema uninominale, nel modo in cui lo suggerisce per esempio Nicola Matteucci. Mentre una correzione in senso maggioritario del sistema proporzionale sarebbe semplicemente un modo di pietrificare la storia, stabilendo il diritto permanente di un partito a governare e il diritto permanente dell'altro partito a non governare, ma a guidare l'opposizione. E senza nessun ""terzo incomodo"".  SPADOLINI. Ho denunciato due pericoli di questa campagna elettorale e li continuo a denunciare: il pericolo del bipolarismo, che è quello di un'intesa Dc -comunisti; e il pericolo del bipartitismo Dc - socialisti, cioè un rapporto dove una grande conflittualità si accompagna a grandi spartizioni di potere, tipo Cariplo. Per quanto riguarda la riforma elettorale, non credo che la De, nel suo insieme, sia sulla posizione presa da Fanfani nel suo discorso di replica, forse a titolo di provocazione. E mi ha molto colpito la ferma difesa della proporzionale che ha fatto, sia pure per Fini politici evidenti, l'on. Natta nel suo rapporto al comitato centrale. Ritengo che se qualcuno nella Dc pensa di potere ottenere così un compromesso storico a prezzi Upim, dovrà rendersi conto che neppure questa è una via facilmente percorribile.  SPADOLINI. Lei pone il problema se il Pri è favorevole alla Costituzione della Repubblica. Il Pri difende la Costituzione della Repubblica. Ritiene che possa essere emendata, con le procedure previste, ma ritiene che molti problemi, dal voto segreto  alle stesse questioni elettorali, possano essere affrontati senza neanche toccare la Costituzione. E' quindi prudentissimo, a differenza degli amici socialisti, in questa materia. Lo è sempre stato.  SPADOLINI. Non ho mai parlato di governo costituente.  6) I due tavoli.  SPADOLINI. A me pare estremamente difficile unificare i due tavoli e devo dire che, allo stato degli atti, non vedo la possibilità di risolvere la crisi politica, dopo le elezioni, attraverso la presunta unificazione dei tavoli.  SPADOLINI. Non metto pregiudiziali. La prima cosa da fare è non discuterne in periodo elettorale. Poi, a elezioni fatte, si potrà vedere quanto degli inconvenienti del sistema politico sia da attribuire al sistema elettorale, Troppo spesso si dimentica che i partiti di democrazia laica. destinati ad essere penalizzati da certe riforme, non hanno contribuito  minimamente a creare questo caos. Ecco perchè non credo alla logica degli ""apparentamenti"", che servirebbero solo a rafforzare Dc e Pci. E non siamo nel '53.  SPADOLINI. Io non vado oltre in questa fase. Dichiarò la disponibilità ad approfondire il problema e denuncio come politicamente pericolosa una correzione in senso maggioritario del sistema proporzionale.  7) Non vogliamo l'isolamento della Dc.  SPADOLINI. Il Pri, per la coscienza che ha della complessità della storia italiana e del rapporto fra cattolici e laici, non si pone pregiudizialmente nessun fine di isolamento dalla Dc, come partito. Il giorno in cui la Dc decidesse essa di escludersi. per un suo fine di rinverginamento oppositorio, certo bisognerebbe trovare il modo di governare il paese. Tutto quello che posso dire è questo.  SPADOLINI. L'arbitrato di cui parla il Pri non si identifica minimamente con nessuna richiesta di presidenza del Consiglio per i repubblicani. Noi diciamo solo che occorre ristabilire certe regole del gioco per il governo di coalizione. Di fronte all'ipotesi fatta ora, posso solo osservare che qualora fosse necessaria una soluzione non democristiana della crisi, allora la crisi avrebbe già in sè dimostrato l'ipossibilità di un governo a guida democristiana o socialista. E in questo caso sembrerebbe da escludere, per deduzione, l'ipotesi che la De possa spingere la sua volontà di isolamento fino a rendere impossibile un qualunque governo. Questo è quello che posso dire.  SPADOLINI. Mettendoci la mia premessa che l'arbitrato non è minimamente una candidatura alla presidenza dei Consiglio.  8) I silenzi della TV.  SPADOLINI. E’il punto che in questo momento mi preoccupa di più. Il mio timore è di non riuscire a far giungere il nostro messaggio alla gente. Perchè i giornali hanno un peso importante ma non più esclusivo com'era una volta. E il partito repubblicano, che nella televisione ha un peso minimo, non riesce neanche a far sapere le posizioni che prende.  Sono obbligato a fidare nella televisione privata perchè faccia vivere il partito. Durante la vicenda della crisi collegata al caso Abbas, se non ci fosse stata una televisione privata che mi dedicò una conferenza stampa, quella di Arrigo Levi, io non avrei  avuto @@@ pur rappresentando il partito che aveva aperto la crisi. Giudico questo tema uno dei più gravi e sarebbe stato importante che tutte le forze politiche anche d'opposizione, si fossero pronunciate o si pronunciassero in modo efficace. L'impatto dei partiti sull'opinione pubblica dipende ormai soprattutto dalla televisione: ma non c'è un codice, nessun sistema di garanzie, solo la prepotenza politica.  SPADOLINI. Mi riservo di studiarla.  9) I limiti di un governo dimissionario.  SPADOLINI. I ministri di un governo minoritario dovrebbero usare con estrema parsimonia il mezzo televisivo. Nel '79 ero ministro dell'Istruzione nel governo minoritario di Andreotti e non sono andato mai in televisione, pur essendo allora - vorrei ricordarlo - al centro di una polemica per la quale subii una prima rata di condanne a morte da parte delle Brigate Rosse, una addirittura dentro una scheda elettorale. Per chi non rispetta queste regole ci dovrebbe essere la revoca.  SPADOLINI. Io sostengo che le forze laiche calano insieme o crescono insieme. Mi auguro quindi un rafforzamento di queste forze e condizioni generali che consentano di stabilire nuovi equilibri tra forze cattoliche e forze laiche.  SPADOLINI. lo ho fatto il possibile, anche in questa vicenda elettorale, e stavamo sul punto di presentare in quattro regioni simboli comuni, per le candidature al Senato, fra socialisti e repubblicani. Lotte interne a livello regionale hanno ridotto gli accordi da 4 a uno solo, in Sardegna, ma non è colpa dei repubblicani.  SPADOLINI. Sulla via di Firenze, direi, c'è tutto il partito repubblicano.  SPADOLINI. Tra le adesioni più calde al mio discorso di Firenze, c'è stata quella di La Malfa. E lo conferma anche quello che sta facendo a Torino. Vorrei sapere piuttosto se nel Psi c'è unanimità sulla posizione collaborativa con i repubblicani. Ma in partiti come ì nostri, che sono storicamente dei cugini, ci sono sempre zone di frizione.  10) Noi e i comunisti  SPADOLINI. Confronto senza pregiudiziali: non è una mia invenzione, è un'eredità lamalfiana che io ho mantenuto sempre con severità, perchè certo non ho spostato ì paletti della politica estera o della politica sul terrorismo. E anche della politica sugli ebrei: lo dico con soddisfazione perchè oggi tutta la sinistra europea sta rivedendo il rapporto col mondo ebraico, e mi dovete dare atto che sono stato uno dei primi a porre questo problema quando nel '76 andai a Parigi insieme con Terracini per la battaglia in favore delle minoranze ebraiche nell'Unione Sovietica. Nel Pci il travaglio interno è stato lento e abbastanza contraddittorio in questi ultimi anni, dopo la fine del compromesso storico. Ma la possibilità che esso sia accelerato dagli sviluppi della politica internazionale è tale che dev'essere oggetto di una riflessione da parte nostra. La distensione russo - americana è destinata ad andare avanti in forme che l'Europa non ha capito e di fronte a cui non è assolutamente preparata. L'aspetto che mi terrorizza in questo momento è la debolezza dell'Europa, sia sul piano della politica economica coordinata, sia nella politica difensiva alternativa all'opzione zero, che non esiste, non se ne parla più. In questo quadro, la possibilità che il Pci, senza fare nulla, si collochi in una posizione importante deriva dallo sviluppo delle relazioni russo - americane, sulle quali noi non possiamo influire.  SPADOLINI. E' la vecchia e suggestiva tesi dell'amico Petracca. Non l'ho mai smentita in tempi in cui era difficile condividerla, non la posso smentire ora.  11) Sicurezza europea e alleanza occidentale.  SPADOLINI. Col documento Napolitano i comunisti hanno fatto per primi i maggiori passi avanti. Io sono stato per 4 anni impegnato sulle questioni Ueo, e quando andavo a Parigi a fare le relazioni, avevo sempre i comunisti in assemblea.  SPADOLINI. Da un anno ci siamo chiusi gli occhi per non guardare questi problemi,fer evitare di prendere atto che tutto stava cambiando, sul piano del petrolio, sul piano del dollaro, sul piano dei cambi europei. Quindi siamo assolutamente impreparati, lo ritengo che esiste ancora una minaccia di inflazione, che c'è una minaccia di protezionismo tale da ridurre fortemente quei margini che l'Italia ha conseguito nel campo dell'esportazione E ritengo che tutta la questione monetaria richieda una maggiore incisività e aggressività della politica economica italiana, che si è seduta sui risultati raggiunti e si è acquetata in alcune statistiche abbastanza rosee ma contingenti.  12) Un'economia elce cambia, e non in meglio.  SPADOLINI. Una politica di contenimento della spesa pubblica, che invece in questo momento sta ancora crescendo in vari settori.,Cito per esempio il caso della sanità, dove i conti non tornano. Quindi una politica di contenimento della spesa pubblica, un forte contenimento della spesa sanitaria e previdenziale, e la ripresa di investimenti non attraverso piani di lavoro speciale per i giovani, cui non credo, ma attraverso la creazione di posti di lavoro.  SPADOLINI. Certo, ci sono scadenze di economia interne e internazionali che saranno molto più stringenti di quanto oggi immaginiamo.  SPADOLINI. La prorogatio significherebbe un anno di paralisi. E' dal maggio dell'anno sorso che non si governa più, da quando si aprì quella serie di interminabili discussioni sulla staffetta. Anche la legge finanziaria è stata una legge di rassegnazione.  SPADOLINI. Ritengo che l'alternarsi fra laici e democristiani alla guida dell'Esecutivo sia stata la molla del pentapartito. E aggiungo che, a mio giudizio, sarebbe giusto far scattare l'alternanza entro ogni legislatura. Non riesco a configurare l'alternanza come un alternanza di legislatura.",NA,NA
