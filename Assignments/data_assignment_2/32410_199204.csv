"text","cmp_code","eu_code"
"PER UN’ITALIA NUOVA  C'È un'Italia migliore di chi governa.  Governi come quelli degli ultimi anni non sono in grado di dare risposte adeguate ai problemi della gente.  La guerra fredda ha congelato nel tempo partiti che oggi sono vecchi, immobili. Oggi la guerra fredda è finita, e i voti prima raccolti dai grandi partiti contrapposti possono prendere una strada diversa.  Le condizioni della sicurezza pubblica, le prospettive dell'economia, il funzionamento dei servizi pubblici, la corruzione politica ed amministrativa, si aggravano quotidianamente. L'Italia rischia di uscire dall'Europa Ma in questi anni è cresciuta un'Italia più matura di chi l'ha governata. Per questo diciamo no alla riproposizione di formule che hanno fallito in questi anni il loro obiettivo. Noi non vi rientreremo. Abbiamo un'ambizione più alta. L'ambizione di riorganizzare il sistema politico italiano. Non ci fermeremo finché non avremo fatto entrare aria pulita nelle stanze del potere.  I TRE PRINCIPI GUIDA.  Responsabilità.  Chi è prescelto per un incarico deve poterlo esercitare con poteri adeguati, ma alla fine del mandato i cittadini devono avere strumenti incisivi per giudicare.  Semplificazione.  I cittadini hanno il diritto di scegliere tra opzioni più semplici; nella vita amministrativa si devono introdurre regole certe e nuovi standard di efficienza.  Aria pura.  Ci deve essere la possibilità di un ricambio, nelle istituzioni come in qualunque ufficio pubblico. A governare non possono essere sempre gli stessi: è questa la radice più profonda dei mali italiani.  I NODI DA SCIOGLIERE.  Cambiare le istituzioni.  Servono regole nuove per dare ai cittadini il potere di scegliere chi governa. Solo così sarà possibile giudicare i risultati e decidere di conseguenza al termine del mandato. Per questo abbiamo sostenuto i referendum, e proponiamo nuovi meccanismi di selezione politica a tutti i livelli: l'elezione diretta dei sindaci, dei presidenti delle regioni, e una legge elettorale per il Parlamento basata sul collegio uninominale accompagnata da norme che riducano la frammentazione dei partiti. Occorre un governo dotato di poteri più forti di quello attuale, guidato da un primo ministro e formato da personalità autorevoli scelte fuori dal Parlamento.  Più potere alle regioni.  Occorre dare più potere alle regioni, capovolgendo l'impostazione dell'articolo 117 della Costituzione: occorre cioè fissare le competenze riservate allo Stato, e lasciare tutte le altre all'autonomia regionale. Siamo favorevoli ad un sistema che affidi a chi spende l'onere di raccogliere le risorse necessarie, attraverso imposte la cui riscossione spetta agli enti locali.  Severità contro il crimine.  Chi commette un crimine deve effettivamente scontare la pena. C'è stato troppo lassismo: Per dare meno occasioni di scontare la pena fuori dal carcere noi abbiamo proposto un referendum abrogativo della cosiddetta legge Gozzini. Sosteniamo inoltre che tré gradi di giudizio prima di iniziare a scontare una condanna sono decisamente troppi. Per i reati più gravi, la condanna deve divenire esecutiva dopo il primo grado. Per tutti gli altri, dopo il secondo, fermo restando il diritto al giudizio della Cassazione.  Lo Stato deve tutelare i mafiosi pentiti assicurando la loro vita, come avvenne ai tempi del terrorismo, per rompere dall'interno il muro dell'omertà. Lo Stato deve aiutare imprenditori e commercianti nella lotta contro il racket.  Basta con lo scontro tra politici e giudici.  La magistratura deve poter lavorare in pace alle grandi inchieste contro la criminalità. Servono meno leggi, più chiare e coordinate tra loro e con meno scappatoie. Non ci può essere spazio per la politica nella magistratura. Ma anche il potere politico deve cessare gli attacchi a testa bassa contro i giudici. Nella lotta contro i criminali giudici e poliziotti devono sentire che dietro di loro c'è una classe politica che non ha niente da nascondere.  La difesa dell'economia legale.  Bisogna stabilire un collegamento tra uffici fiscali e giudiziari, per smascherare gli arricchimenti illecirei di ricchezza e sequestrare i beni accumulati dai criminale. Occorre modificare secondo le direttive Cee la disciplina degli appalti, dove il crimine e intrecciato alla politica. Servono norme precise che separino la politica dall'amministrazione. Un ministro non deve sapere il nome di coloro ai quali si applicano i suoi provvedimenti.  Meno corruzione, più efficienza.  I partiti spesso hanno piegato la pubblica amministrazione ai loro interessi, alla ricerca di finanziamenti. Proponiamo di abolire il finanziamento pubblico dei partiti, e di consentire a ogni cittadino di detrarre dalle tasse il suo libero contributo. Occorre anche cambiare a fondo il pubblico impiego: sopprimere l'inamovibilità del dipendente pubblico, promuovere per meriti e non solo per anzianità, offrire ai cittadini servizi con standard di efficienza e produttività uniformi per tutelarlo contro ogni abuso.  Un nuovo patto tra Stato e cittadini.  In Italia, oltre la metà delle risorse economiche passa per il settore pubblico. E' una situazione che non ha paragoni con altri paesi avanzati. Per risanare la finanza pubblica e restare in Europa i servizi sociali non devono più essere gestiti dallo Stato in condizioni di monopolio, ma vanno offerti anch'essi in regime di concorrenza, integrando intervento pubblico ed iniziativa privata. Solo in questo modo si potrà continuare a garantire giustizia sociale, e insieme realizzare entro il 1996 gli obiettivi assai impegnativi di riequilibrio dei conti pubblici che l'Italia ha sottoscritto a Maastricht per entrare dell'Unione economica e monetaria europea.  Realizzare Maastricht.  Entro tre anni, la Comunità europea ci chiede di portare il nostro deficit pubblico a un terzo dell'attuale, e il nostro debito pubblico a circa la metà, oltre che di tenere l'inflazione e il cambio della moneta in linea con quella dei paesi più avanzati dell'Europa. Per far questo, un governo forte ed autorevole dovrà realizzare un programma organico di interventi. Non servono più tagli fatti qui e là, alla cieca. Occorre un piano generalizzato di riduzione della presenza dello Stato nell'economia, e uno smantellamento progressivo del grado di protezione dalla concorrenza dei settori fin qui protetti.  Privatizzazioni.  Non ha senso che lo Stato continui a perdere soldi in enti inutili come l'Efim. E non è possibile far restare oltre l'ottanta per cento del sistema bancario nelle mani dei paniti.  II ministero delle Partecipazioni Statali va abolito. Come nell'ex Germania comunista, occorre costituire un'agenzia incaricata di vendere le aziende di Stato. E' essenziale privatizzare anche per diffondere tra i piccoli risparmiatori il controllo di queste imprese. Siamo contrari alle false privatizzazioni, con le quali il controllo delle aziende resta allo Stato, anzi ai partiti, mentre ai privati vanno quote azionarie di minoranza.  Cambiare la Costituzione economica.  Nella Carta fondamentale vanno introdotti vincoli più rigorosi alla politica finanziaria.  Occorre sancire la piena autonomia della Banca d'Italia dal potere politico, e affidarle il compito di preservare la stabilità del potere d'acquisto della lira. Va posto un divieto al finanziamento monetario dei disavanzi, e un vincolo alla stabilità dei prezzi come obiettivo della politica economica. Nella Costituzione vanno anche introdotti, con una norma transitoria, i vincoli sulla finanza pubblica previsti dal Trattato di Maastricht.  La tutela della competitività.  Negli ultimi dieci anni il settore industriale privato ha fondato il suo sviluppo su forti aumenti della produttività ottenuti con una forte riduzione dell'occupazione. Oggi non ci sono più margini. Il sistema di cambi fissi europeo impedisce alle imprese italiane di compensare, con maggiori prezzi, i più alti costi del lavoro e del denaro, dovuti all'aumento dei salari pubblici svincolati da criteri di produttività e dal fatto che i servizi pubblici protetti scaricano gli aumenti dei loro costi sui consumatori invece che aumentare l'efficienza. Va spezzato questo circolo vizioso che genera inflazione e fa perdere quote di mercato alle aziende sane. Occorre diminuire i contributi che gravano sulle aziende, favorire l'afflusso di capitale, anche straniero, dare più flessibilità alle piccole imprese, promuovere lo sviluppo del mercato finanziario, favorire la costituzione di forti e stabili investitori finanziari.  Fisco: tre anni e poi diminuire le aliquote.  La pressione fiscale già oggi nel nostro paese supera quella di diverse nazioni avanzate. Nei tre anni di realizzazione di Maastricht, i sacrifici necessari potrebbero non consentire alleggerimenti. Riteniamo però che, alla fine del periodo di risanamento, le aliquote debbano essere ridotte. Occorre una grande razionalizzazione. Poche imposte, norme chiare e certe. Non è possibile restare con un sistema in cui quattro imposte danno il 60 per cento del gettito, quindici il 35 per cento, e le restanti cento il rimanente 5.  La salute a rischio.  In Italia si spende per la sanità come nei paesi avanzati, ma si spende male, e il diritto alla salute non è tutelategli denaro pubblico non basta più, non garantisce la qualità dei servizi. La soluzione è aprire il sistema della sanità alla concorrenza, incentivando la spesa dei cittadini, mediata da assicurazioni e mutue, nel quadro di una gestione integrata delle risorse complessive. Nella gestione di Usl e ospedali, noi proponiamo di responsabilizzare direttamente i medici, mentre sinora hanno contato politici e amministratori. Carriere, stipendi e finanziamenti dovranno dipendere più dalla professionalità che dall'anzianità.  Evitare il crack delle pensioni.  Oltre una soglia minima garantita per tutti, i lavoratori devono poter costituire liberamente la propria pensione integrativa, accantonata secondo criteri individuali o aziendali, e che deve essere deducibile per intero dalle imposte. Il periodo minimo della contribuzione obbligatoria va portato a 35 anni.  L'età minima di 60 anni per la pensione può essere flessibile, ma con il metodo della capitalizzazione; chi ha lavorato meno, riceverà di meno. In assenza di una simile riforma, di qui a pochi anni non ci sarà di che pagare i tanti pensionati rispetto al diminuito numero dei lavoratori .  La casa.  Coloro che hanno un reddito molto basso, come chi percepisce le pensioni minime, hanno diritto alla casa popolare. In tutti gli altri casi gli affitti vanno liberalizzati, con l'aggiunta di sgravi fiscali a chi fissa canoni entro limiti definiti per classi. Le città devono estendersi lontano dai centri storici. Ma per poter vivere fuori città e continuare ugualmente a lavorarvi, servono trasporti pubblici efficienti e rapidi.  La droga.  Occorre sostenere con più forza l'impegno delle comunità che oggi operano nel campo del recupero dei tossicodipendenti. Per finanziare queste ed altre attività, come capillari campagne di informazione ai giovani, proponiamo di destinare una percentuale fissa delle risorse che vanno al fisco dalle giocate del totocalcio e delle lotterie di Stato.  L'ambiente.  Le competenze in questo settore sono oggi frammentate e confuse. Proponiamo l'introduzione di un vero e proprio Codice dell'ambiente, una disciplina sistematica per superare le carenze dell'attuale legislazione. Con la legge Galasso, erano stati introdotti vincoli rigidi di difesa del paesaggio, ma gli adempimenti previsti sono mancati: occorre dunque completarne l'attuazione. Proponiamo un piano straordinario di riforestazione del territorio per la salvaguardia dell'ormai compromesso assetto idrogeologico del paese. Sviluppo e ambiente non sono incompatibili: tecnologie e processi di riciclaggio, smaltimento dei rifiuti e abbattimento delle emissioni inquinanti vanno incoraggiati attraverso la leva fiscale, e rappresentano settori che possono creare occupazione e reddito. Per le città, siamo favorevoli alla realizzazione con procedure d'urgenza di ferrovie metropolitane. Proponiamo poi di aumentare il differenziale di prezzo tra benzine ""pulite"" e ""sporche"", la modifica della tassa di circolazione in funzione dell'inquinamento dei veicoli, rendendo interamente deducibili dal reddito le spese per le marmitte catalitiche.  L'immigrazione.  La legge Martelli ha fallito i suoi obiettivi. In Italia restano quasi un milione di extracomunitari non in regola con i documenti di soggiorno. Proponiamo uno stretto coordinamento con gli altri paesi della Comunità. I nuovi ingressi vanno limitati secondo quote ristrette e prefissate nei prossimi anni, esclusivamente per coprire l'offerta di lavoro che altrimenti non potrebbe essere soddisfatta. Tutti coloro che non sono in regola o che hanno documenti scaduti vanno espulsi e accompagnati alla frontiera, al contrario di quanto prevede la legge Martelli e anche il più recente decreto. Solo in questo modo si può interrompere il flusso perdurante di ingressi clandestini .  Un nuovo modello di difesa.  Nella prossima legislatura torneremo a proporre l'abolizione del servizio di leva obbligatorio in tempo di pace. La nuova realtà internazionale, cessato il confronto tra Est ed Ovest, consente e consiglia di dotarsi di forze armate più snelle ed efficienti, basate integralmente su professionisti e personale volontario, sia maschile che femminile.  L'informazione.  In una società moderna, l'imparzialità e la correttezza dell'informazione rappresentano un bene primario. In Italia si pone una grande questione democratica: il sistema radiotelevisivo pubblico è al servizio di alcuni partiti in una maniera ormai intollerabile. II servizio pubblico si giustifica solo se riesce a mantenersi, come la BBC, rigorosamente indipendente dal potere politico.  Scegli di cambiare.",NA,NA
