"text","cmp_code","eu_code"
"Un voto al PLI per correggere il passato   per costruire l’avvenire con i liberali al governo  IL PLI AGLI ELETTORI.    DIECI ANNI PERDUTI.   Dopo 10 anni di governi di centro-sinistra, che hanno messo in crisi le istituzioni dello Stato, sconvolto l’ordine della società, bloccato lo sviluppo economico italiano, deliberatamente ignorando, e contrastando nei fatti, le istanze liberali, il PLI si impone in queste elezioni del 7 maggio come ELEMENTO DETERMINANTE DEL NUOVO INDIRIZZO che potrà garantire il risorgimento spirituale del nostro popolo, la SICUREZZA delle istituzioni, il PROGRESSO ECONOMICO E SOCIALE dei cittadini e della collettività.    CAMBIARE E CORREGGERE.   Gli elementi rilevanti di questo nuovo orientamento politico - per cui i liberali si sono battuti da 10 anni - sono da una parte il fallimento della formula di centro-sinistra e dall’altra l’indicazione che la Democrazia Cristiana, pure fra persistenti incertezze, va ritornando a quell’indirizzo di centralità che consentì, con l’apporto determinante del PLI, la ricostruzione dell’Italia nel dopoguerra.    PER EVITARE IL PEGGIO, PER ASSICURARE IL MEGLIO.    Questo indirizzo di centralità richiama la storia più valida d’Italia ed è l’unico che possa impedire la spaccatura della Patria in due fronti contrapposti ed evitare la tragica prospettiva di aggravare i già violenti conflitti che da anni rendono insicura la nostra vita e che rischiano di segnare la fine della democrazia in Italia con il probabile avvento della dittatura comunista.    COSTRUIRE CON I LIBERALI.   Per realizzare questo nuovo indirizzo è necessaria una coalizione tra i partiti democratici di cui il PLI sia elemento determinante.  La storia italiana da 25 anni ci dimostra che le cose vanno bene solo quando, CON I LIBERALI AL GOVERNO, i cittadini hanno la garanzia che le loro domande di sicurezza, di progresso e di libertà sono ascoltate ed appagate.    LE RESPONSABILITA’ DEL MASSIMALISMO SOCIALISTA.   La crisi italiana è cominciata 10 anni fa quando la DC, il PSDI ed il PRI hanno voluto allontanare i liberali dal Governo per rivolgersi al PSI nella coalizione di centro - sinistra senza accertarsi se il PSI fosse maturo per la democrazia ed il Governo.  Dopo 10 anni il PSI è ritornato al massimalismo filocomunista deludendo quanti auspicavano la sua acquisizione alla democrazia, senza riserve ed equivoci.    LE INCERTEZZE DEL PSDI E DEL PRI.   I socialdemocratici ed i repubblicani, pure corresponsabili, unitamente alla DC, dei guasti causati dalla politica di centro-sinistra, e pure dopo averne ammessa la fine, hanno partecipato col PLI alla elezione del Presidente Leone, ma non si sono uniti al PLI ed alla DC nel votare il Governo Andreotti, nonostante la sua « piattaforma » largamente positiva.  Tuttavia, PSDI e PRI, recano nella tradizione e nei programmi elementi che dovrebbero indurli a riconoscere la validità della politica di SOLIDARIETÀ DEMOCRATICA CON I LIBERALI come l’unica oggi capace di RISOLLEVARE L’ITALIA E RICONDURLA AD UN NUOVO RISORGIMENTO MORALE E MATERIALE.  GLI ELETTORI ED IL PLI HANNO LA CHIAVE DEL FUTURO.  La chiave politica per avviare il risorgimento italiano sta nella coscienza di tutti i cittadini elettori e nella coerenza e forza del PLI.    IL PLI HA GIA DATO DUE PROVE DECISIVE.   Il PLI, con le sue attuali forze parlamentari, ha avuto il RUOLO DECISIVO NELLA ELEZIONE DI GIOVANNI LEONE A CAPO DELLO STATO.  Subito dopo il PLI ha avuto un RUOLO DETERMINANTE NELLA COSTITUZIONE DEL GOVERNO ANDREOTTI, IL quale ha rotto il mito della irreversibilità del centro-sinistra, ha fatto saltare la « gabbia » dei socialisti e si è presentato con un programma largamente accettabile.  Questi due voti hanno significato un aperto e concreto appoggio al manifestarsi di un deciso mutamento di rotta con la prospettiva di una politica nuova.  Un PLI più forte sarà l’espressione certa della volontà degli italiani di realizzare, senza riserve e coraggiosamente, dopo i danni provocati dal centro-sinistra, questa politica nuova di riscossa democratica e di rinascita morale ed economica.    LA RESPONSABILITA’ SPETTA ORA AGLI ELETTORI.   Sarebbe errore degli elettori lasciarsi prendere dall’ira, per quanto giustificata dai molti errori e guasti del centro-sinistra (sempre contrastati dal PLI), dando un voto di rabbia, di dispetto o di sterile protesta, quale sarebbe il voto all’estrema destra incapace di contribuire alla costruzione di un’Italia più libera, più pacifica e più prospera.    OGGI E’ IL MOMENTO PER COSTRUIRE, NON PER DISTRUGGERE.   La ragioni per protestare non mancano, ma è necessario trovare lo strumento giusto per trasformare la protesta in azione positiva e feconda di ricostruzione. Se no, i motivi di protesta non faranno che aumentare, aggiungendo disordine a disordine, incertezza ad incertezza.  Un voto di protesta e di rabbia al MSI porterebbe a situazioni ancora più gravi contro lo stesso intento di chi desse quel voto e non potrebbe giovare alla rinascita dell’Italia perché, riducendosi l’area democratica, si spingerebbe ineluttabilmente la DC, partito di maggioranza relativa, a subire sempre più il ricatto dello schieramento massimalista e marxista.    UNA CERTEZZA DOPO LA FIDUCIA TRADITA.   La crisi italiana è fondamentalmente una crisi di fiducia: lo sanno i cittadini e lo sanno i liberali. Il cittadino ha perduto fiducia nello Stato e nelle sue istituzioni dopo 10 anni di centro-sinistra.  Bisogna RIDARGLI FIDUCIA NON CON LE PAROLE, MA CON LE AZIONI CONCRETE. Bisogna ricordare che con la dittatura tutto è perduto, mentre con la libertà, intesa come giustamente si deve intendere e cioè responsabilità, fermezza e misura, è sempre aperta la via del progresso e della convivenza civile.  Il PLI pone, dunque, l’accento sull’esigenza di ristabilire il costume politico di pulizia e onestà, in quanto il superamento dell’attuale crisi è intimamente collegato ad un ritorno dei politici e del Paese alla probità. Su questa base ci sarà anche la ripresa economica.  DALLA RIPRESA ECONOMICA LE RIFORME.  Solo la ripresa economica - che potrà realizzarsi soltanto con la fiducia determinata da un Governo sorretto dai liberali - metterà a disposizione i mezzi per garantire l’occupazione e giusti salari, per realizzare le riforme sociali di giustizia e di promozione dell’uomo, correggendo anche le riforme sbagliate del centro-sinistra.  EUROPA ED OCCIDENTE.  Il PLI è deciso ad attuare questa complessa opera di politica interna lavorando contemporaneamente alla realizzazione di quel grande ideale risorgimentale del nostro secolo che è l’unità dell’Europa, libera ed anticomunista, il quadro dei valori del mondo occidentale alla cui fedeltà mai PLI è venuto meno ed alla disa dei quali chiama tutti gli ettori, donne ed uomini, di alsiasi ceto, amanti della pace, laboriosi, onesti e responsabili.  LA LOTTA AL COMUNISMO COME SCELTA DI CIVILTA.  La lotta al comunismo ed a tutti i suoi fiancheggiatori occulti e palesi è tutt’uno con l’impegno liberale di concorrere ad ampliare la libertà ed il benessere del nostro popolo, nella coscienza di non tradire quanti nel mondo lottano sotto la tirannia comunista per la libertà e di tenere aperto per gli stessi comunisti - italiani nostri fratelli - il domani, impedendo al PCI di giungere al potere e ridurre l’Italia a Paese servo dell’URSS.  Il PLI non crede alla possibilità di un comunismo dal volto umano, come è stato dimostrato dai carri armati russi in Cecoslovacchia, ma è umanamente aperto a tutti gli uomini comunisti che disillusi dal comunismo vogliano realizzare nel liberalismo il proprio impegno di libertà ed appagare la sete di giustizia.  UN VOTO PER L’ITALIA.  IL PLI FA APPELLO A TUTTI GLI ITALIANI PERCHÉ SI MOBILITINO ATTORNO ALLA BANDIERA LIBERALE, CHE HA PER SEGNO I VALORI DELLA PATRIA, DELLA LIBERTÀ, DEL PROGRESSO, PER VINCERE LA DECISIVA BATTAGLIA DEL 7 MAGGIO.  DOPO 10 ANNI DI GUASTI PROVOCATI DAL CENTRO-SINISTRA, IL PLI CHIEDE UN VOTO PER CORREGGERE GLI ERRORI DEL PASSATO, PER COSTRUIRE L’AVVENIRE CON I LIBERALI AL GOVERNO.",NA,NA
