"text","cmp_code","eu_code"
"APPELLO POLITICO E PROGRAMMA ELLETORALE  ELEZIONI POLITICHE 3 GIUGNO 1979  L'Italia dei liberali nell'Europa democratica.  L'OPPOSIZIONE LIBERALE.  Un anno di governo dell'emergenza ha reso lo stato di emergenza più grave, rendendo ancora più gravi i problemi del Paese.  Le elezioni del 3 e del 10 giugno devono segnare una svolta. Offrire al nuovo parlamento la possibilità di una maggioranza democratica sicura, in grado di governare il Paese e di far fronte ai provvedimenti più urgenti per l'economia, l'occupazione, l'ordine pubblico. Questa svolta è possibile, se crescerà nelle elezioni la forza del partito liberale.  Il distacco del partito comunista dalla maggioranza pone i partiti democratici di fronte alla sfida di governare democraticamente il paese senza il PCI.  A questo fine il governo tripartito nato morto al Senato non costituisce certo una coalizione rassicurante e sufficiente, ne in termini di previsione numerica ne, e soprattutto, in termini di proposta politica. Il tripartito non è nato come proposta politica nuova, bensì come fallimento della vecchia proposta per la ricostituzione della maggioranza a cinque. Invano repubblicani e socialdemocratici hanno cercato di rappresentare il tripartito come una formula per il futuro: il Presidente del Consiglio presentando il governo alle Camere per invocarne la sfiducia, non ha fatto mistero di considerarlo soltanto un espediente di passaggio, per ritentare dopo le elezioni l'accordo di compromesso fra i due grandi partiti.  Naturalmente durante la campagna elettorale la democrazia cristiana tornerà a battere la grancassa dell'anticomunismo emotivo, ma sarà bene che gli elettori ricordino le ripetute dichiarazioni del Sen, Chiaromonte e dell'on.Ie Berlinguer al «Corriere della Sera»; «Anche nel 1976 la DC sosteneva di non volerci nella maggioranza. ma poi ci ripensò». In realtà la storia delle elezioni anticipate è la  storia di un duplice servizio reso ai due partiti maggiori, i cui Interessi politici sono stati una volta ancora convergenti.  Le elezioni anticipate risparmiano alla democrazia cristiana la prova del congresso e al partito Comunista la prova della opposizione. Consentono di sciogliere insieme la grande maggioranza e il parlamento, e di tentare quindi nel nuovo parlamento il ritorno alla vecchia maggioranza.  L'eurocomunismo è scomparso, il congresso comunista si è dissociato non dalla logica del modello totalitario ma solo dalle sue « contraddizioni », dopo una lunga sosta in mezzo al guado il PCI sembra risalire sulla sponda di partenza, il compromesso storico sembra ridursi ad una rielaborazione di tattiche togliattiane: e tuttavia già si lascia intravedere per il 4 giugno il ritorno alla maggioranza della cosiddetta «solidarietà nazionale», fra i due eterni contendenti.  Se così sarà, il rinnovato accordo fra « i compromessi sposi » avrà il prevedibile avallo dei due partiti laici attualmente al governo. considerato che dal 1960 ad oggi le « coscienze laiche » dei repubblicani e dei socialdemocratici non sono mai arrivate a votare contro un governo democristiano. E se così sarà, ci sarà dunque bisogno in Parlamento di una opposizione liberale più forte.  Ma il rafforzamento liberale varrà anche a consentire nella nuova legislatura la possibilità di una maggioranza di sicurezza democratica.  Il partito liberale è il solo partito che nel 1978 ha rifiutato di prestarsi all'accordo della grande maggioranza, ha sostenuto dall'opposizione una alternativa costruttiva, e non ha avuto verso l'accordo di maggioranza fra democristiani e comunisti ne Illusioni ne compiacenze, quando tutti per mostrarsi compiacenti fingevano di illudersi.  Contro il procurato aborto della legislatura e contro II sabotaggio del voto europeo, l'opposizione liberale del 1978 diviene con le elezioni la voce della protesta democratica del paese. Il dissenso contro la politica del compromesso è stato debole nel parlamento, non nel paese:  e dopo le elezioni una maggioranza democratica sarà sicuramente alternativa alla politica del compromesso soltanto se comprenderà l'apporto liberale.  Ci vuole un partito liberale più forte SE si vuole garantire alla nuova legislatura tanto la possibilità di una opposizione democratica alla grande maggioranza, quanto la possibilità di una maggioranza democratica al sicuro da compromessi.  LO STATO GARANTE DELLE LIBERTÀ DEL CITTADINO.  Lo spettacolo di inefficienza e di mortificazione della libertà, quando non di barbarie, offerto con drammatica regolarità dalle società autoritarie, non basta a tranquillizzare i democratici sulle sorti della società occidentale, che appare minata agli occhi di gran parte del cittadini, da una profonda crisi di credibilità.  Crisi dovuta In gran parte alla trasformazione lenta, ma finora inesorabile, del ruolo dello stato: da garante di regole poste a salvaguardia delle rispettive competenze, nella tutela dei rispettivi ruoli, lo stato è infatti diventato In questi anni responsabile della vita privata di ogni cittadino, assumendosi direttamente il ruolo di decidere quale e quanto benessere distribuire e a chi.  Ciò ha portato, dal lato dei cittadini, ad un carico di domande e dì richieste nei confronti della cosa pubblica, vista come strumento principale per conseguire i propri obiettivi di sicurezza; richieste alle quali lo stato o non ha potuto rispondere, ingenerando così una profonda crisi di credibilità e di fiducia nei confronti delle istituzioni, o ha risposto, in una logica perversa, che lo ha presto portato a doversi occupare di pressoché tutti i settori della vita privata.  Per farlo, per di più, ha dovuto necessariamente imporre al singolo cittadino un carico fiscale divenuto enorme; ed all'intera società la presenza di una burocrazia oppressiva, perché in grado di scegliere per tutti, senza dover rispondere a nessuno per le scelte effettuate.  Per di più, questa logica ha portato ad una frammentazione corporativa dell'intera società, che vede nello stato non più il garante di regole uguali per tutti, ma solo il dispensatore di concessioni ottenute ai danni degli altri, cioè dell'intera società.  Ma, in Italia come nelle altre grandi democrazie occidentali, il cittadino comincia a riacquistare la consapevolezza dell'importanza di garantire la propria individualità e la propria autonomia, in un sistema che sia in grado di garantire non il prevalere delle spinte corporative che si annullano a vicenda in un gigantesco gioco a somma negativa, dove nessuno vince e tutti perdono, ma un ordinato sistema di concorrenza, in cui ognuno possa rispondere delle proprie scelte avendo naturalmente garantita la possibilità di scegliere.  Solo su questo piano, secondo i liberali, può aprirsi una discussione istituzionale, relativa agli strumenti legislativi con i quali garantire tali possibilità ai cittadini. Il problema istituzionale non consiste allora nel determinare con che maggioranza eleggere un deputato, ma che tipo di stato si vuole, con quelle istituzioni, garantire e far funzionare: se uno stato burocratico-clientelare, naturalmente portato ad eliminare ogni spinta conflittuale e concorrenziale, e a privilegiare esclusivamente una logica puramente assistenziale che faccia di ciascuno un cliente, ovvero un suddito; o uno stato effettivamente liberale dove il conflitto tra i vari interessi porta non ad un apparente, occasionale vantaggio per questo o quel gruppo, ma alla crescita di tutta la società.  La politica non diventa allora l'esercizio di un potere su qualcun altro, o a vantaggio esclusivo di qualcuno, individuo o gruppo sociale, ma il risultato di una cooperazione di individui per conseguire, tramite uno scambio dal quale ciascuno tragga vantaggio.  Per i liberali, la scelta politica generale risulta dalla somma e dall'intreccio delle decisioni individuali; suo campo sono le decisioni che « conviene » prendere Insieme.  Ed anche la libertà individuale diviene allora non lo proiezione politica del proprio egoismo, ma il risultato di un'interazione sociale, regolata e limitata.  La possibilità di garantire la realizzazione dell'interesse pubblico attraverso il rispetto degli interessi privati non deriva solo dall'impossibilità, ampiamente dimostrata dalla pratica, di seguire la via Inversa, cioè di mortificare l'interesse privato con la scusa di garantire quello pubblico. E' possibile conseguire il risultato, creando regole tali da far sì che il cittadino stesso imponga da solo, responsabilmente, dei limiti al proprio operare, in vista di un benessere generale. Il risultato non è utopistico, a patto di porre, il cittadino, in condizione, primo di conoscere, secondo di deliberare e di scegliere. Solo in questo senso, secondo i liberali, può essere soddisfatta la sempre maggiore richiesta di partecipazione che non può risolversi nel diventare ripetitore ed esecutore di scelte prese altrove o, peggio, vittima di strutture burocratiche che si succedono lima all'altra in ogni settore della vita sociale. Partecipazione è per i liberali la possibilità di esercitare un effettivo controllo sulle scelte pubbliche, prese ufficialmente In nome di tutti, ma che in realtà perseguono sempre Interessi di parte.  Cercare regole del gioco utili a tutti, può essere più difficile che Imporre norme che rendano più difficile la presenza dei gruppi politici più piccoli, come è stato proposto dalla DC; ma, certo, è più utile. E più democratico, perché fa di ogni cittadino il responsabile della propria vita e. dunque, delle scelte di tutti. Ne fa, giorno per giorno, in piccolo, un legislatore.  L'EUROPA LIBERALE, STRUMENTO DI LIBERTÀ NEL MONDO.  -; L'Europa è una delle poche isole di pace, di libertà e di reale  progresso in un mondo tormentato da guerre, dall'oppressione e ' dal sottosviluppo. Essa deve finalmente assumere il ruolo e le responsabilità che le competono nel mondo:  — per contribuire a una maggiore stabilità internazionale, a una  - politica di cooperazione, a un sempre più ampio rispetto del diritti umani e civili, a una concreta affermazione dell'idea di libertà.  — per difendere le sue realizzazioni, e la sua stessa indipendenza, a fronte delle crisi che minacciano la sua sicurezza e il suo futuro: lì petrolio, la pressante sfida sovietica, il terrorismo internazionale, le crescenti tensioni nel mondo,  ' II futuro stesso degli europei è in gioco. Unita, l'Europa può diventare la pietra angolare di una nuova politica mondiale. Divisa, l'Europa è condannata alla decadenza economica e politica, alla perdita della sua libertà. Un comune destino unisce ormai i paesi europei.  _Per_ ('Italia non esiste valida alternativa, in politica estera, alla ^ scelta europea e occidentale. Ma la sempre più precaria situazione mondiale non consente che l'Italia si sottragga oltre alte sue responsabilità internazionali. Il compromesso DC-PCI ha reso sempre più ambigua ed evanescente la nostra politica estera e conduce a t una progressiva auto-emarginazione dell'Italia, riducendone l'impegno C occidentale, atlantico ed europeo. Il PCI punta a un'Italia neutralizzata staccata dall'Occidente e retrocessa tra i paesi in via di sviluppo, * in un'Europa « finlandizzata ». sempre più condizionata dai rapporti con l'URSS.  I fautori del < compromesso storico » temono - e giustamente • che la scelta europea possa ostacolare i loro programmi. Per questo, si è cercato di impedire l'ingresso dell'Italia nel Sistema Monetario Europeo. Per questo, si è voluto tenere le elezioni anticipate in concomitanza con le elezioni europee, sperando di sminuire l'importanza.  Sono preoccupazioni fondate: la realtà liberal-democratica dell'Europa contrasta sin troppo con le tendenze collettivistiche e autoritarie del «compromesso storico», con la demagogia e la totale inefficienza dei governi di «solidarietà nazionale».  I liberali chiedono una politica estera più dinamica, responsabile e creativa e un nuovo e serio impegno europeo, atlantico e occidentale dell'Italia. La crisi della distensione e la rinnovata minaccia sovietica richiedono una chiara e definitiva scelta da parte dell'Italia, in un momento in cui si cerca di allontanarla a poco a poco dal quadro atlantico.  Nel futuro Parlamento Europeo II gruppo liberal-democratico costituirà la « terza forza ». Gli euro-liberali sono assai più numerosi degli euro-comunisti, che solo pochi anni fa apparivano il < vento nuovo » della politica europea. Ma l'eurocomunismo è finito ancor prima di cominciare.  I partiti eurocomunismi sono divisi tra loro. Il PC francese è tornato allo stalinismo ed è visceralmente contrario all'idea di Europa.  Il PCI è di nuovo totalmente allineato su posizioni filo-sovletiche e vede l'Europa con sospetto: esso vuole comunque un'Europa priva di difesa.  Nel Parlamento europeo, i liberali saranno anche la forza politica più omogenea. I socialisti europei sono divisi circa la politica verso i comunisti nei rispettivi paesi. La politica di e compromesso storico» pone la DC in contrasto con gli altri partiti democratico-cristiani europei. I liberali saranno invece la più genuina espressione della realtà liberal-democratica dell'Europa.  I liberali europei si batteranno per un continuo aumento dei poteri del Parlamento europeo, per una progressiva unificazione federale dell'Europa. Il futuro ingresso nella Comunità della Spagna, del Portogallo e della Grecia comporterà delle inevitabili difficoltà, ma l'allargamento porterà anche a una maggiore « democratizzazione » delle istituzioni europee e, soprattutto, potrà rendere più solida e stabile la costituzione europea.  La politica europea non potrà che essere una politica occidentale.  L'Europa, anzi, dovrà operare per un rilancio della cooperazione politica ed economica con gli Stati Uniti e il Giappone. GII USA rimangono un insostituibile alleato dell'Europa, ma i rapporti atlantici dovranno essere su un piano di effettiva parità.  Nuovi compiti e responsabilità attendono l'Europa, che dovrà porsi come fattore di stabilità internazionale. Il « dialogo » con I paesi in via di sviluppo va, per esempio, proseguito con tenacia e spirito innovativo affinché si realizzi un rapporto improntato a spirito di distensione e di autentica cooperazione. D'altra parte, la persistente minaccia petrolifera impone all'Europa una maggior chiarezza nei rapporti con molti paesi Opec, per ristabilire un accettabile equilibrio.  I liberali sostengono il carattere prioritario della distensione Est-Ovest. Tuttavia, la distensione deve basarsi su uno stabile equilibrio di forze e su una credibile difesa europea. La distensione, inoltre, deve essere reciproca. Non può esservi vera distensione finché l'URSS persiste in una minacciosa politica volta a minare la sicurezza europea. L'incessante rafforzamento militare dell'URSS e del suoi alleati e l'aggressiva politica svolta da Mosca in Africa, nel Medio Oriente e in Asia, costituiscono una costante minaccia alla pace mondiale e al futuro stesso dell'Europa.  La stabilità del Medio Oriente è un interesse vitale per i paesi europei. I liberali ritengono che l'Europa non può attendere oltre a svolgere un ruolo positivo in una politica di pace. Essa dovrà collaborare al consolidamento della pace tra Israele ed Egitto e fornire tutto l'aiuto possibile a quei Paesi che optano per una soluzione pacifica e civile del conflitto. L'Europa dovrà impegnarsi in modo concreto e inequivocabile a garantire il diritto all'esistenza dello Stato di Israele.  Non potrà esservi pace e distensione nel mondo finché la maggior parte dell'umanità continuerà a trovarsi sotto il peso di regimi oppressivi. I liberali vedono nella costruzione dell'Europa un esperimento liberal-democratico di portata universale. L'Europa dimostrerà al mondo la possibilità concreta di una unione nella diversità, fondata sul valori della liberal-democrazia. Essa non pretenderà di imporre ad altri il proprio sistema politico-istituzionale, ma non dovrà rinunciare a fare di tutto per sostenere la causa delle libertà nel mondo.  Il principio della libertà dovrà essere la pietra angolare della costruzione europea, il principio morale che definisce la posizione dell'Europa nella collettività mondiale.  Le prestazioni pubbliche e la libertà del singolo.  PRESTAZIONI EFFICIENTI CONTRO LO SPRECO.  In tutte le grandi democrazie occidentali si manifesta in forme sempre più clamorose una netta ostilità dei cittadini contro l'intervento statale ormai sviluppatesi in tutti i settori della vita sociale. La crescente pretesa dello stato di occuparsi di tutto ha provocato come diretta conseguenza un appesantirsi del carico fiscale, al punto da mortificare l'iniziativa individuale e da rendere più conveniente, oltre una data soglia, smettere di intraprendere e di produrre.  La reazione dei cittadini si è dunque manifestata proprio nel senso di chiedere e. spesso, di ottenere consistenti riduzioni fiscali; anche la recente campagna elettorale inglese è stata giocata all'insegna del «taglio delle tasse».  I cittadini che hanno votato per quelle riduzioni, in Svezia in California come in Inghilterra, sapevano cosa ciò comportasse e hanno mostrato di accettarlo: non solo un immediato beneficio per le loro tasche, ma, prima ancora, una netta riduzione delle prestazioni effettuate dallo stato.  Tutto ciò nell'ambito delle democrazie delle quali è proverbiale l'efficienza. Ma in Italia? Qual è il rapporto fra i costi che il cittadino deve affrontare e i servizi che lo stato gli impone poi dì consumare?  Per il 1978, la spesa effettuata dalla pubblica amministrazione, in Italia è rappresentata da una cifra incredibile: 122.573 miliardi di lire.  Spesi per che cosa? Per quei servizi pubblici la cui efficienza è sotto gli occhi di tutti, che verifichiamo direttamente quando aspettiamo invano un pacco che non sia stato affidato alle poste private; quando dobbiamo viaggiare in piedi sui treni; quando ci chiediamo cosa vadano a fare i nostri figli a scuola o all'università, dopo di che li attenderà un lungo ed oscuro periodo di disoccupazione; quando ci ammaliamo e facciamo di tutto per non essere ricoverati in un ospedale pubblico; quando subiamo un furto e sappiamo che la polizia non potrà fare nulla e così via.  Questo per I settori in cui la presenza dello stato è del tutto naturale ed, addirittura. Istituzionale. Ma per gli altri? Lo stato produce Infatti beni e servizi che non c'entrano nulla con i settori di attività che esso deve curare. Ad esemplo, le automobili.  Su ognuna delle automobili prodotte dallo stato, ad esempio, la Giulietta, lo stato ci rimette circa un milione; ovvero II contribuente. anche quello che mai potrà permettersi di acquistare una Giulietta contribuisce a regalare un milione a chi acquista quell'auto.  L'alternativa a tutto ciò non è affatto l'assenza dello stato da ogni settore della vita pubblica. I liberali non chiedono lo stato ASSENTE, ma lo stato EFFICIENTE, sottolineando che proprio la crescente pretesa statale ad occuparsi di tutti i campi, anche quelli dove i privati potrebbero benissimo intervenire da soli, ha fortemente ridotta la capacità di occuparsi delle cose di cui dovrebbe veramente occuparsi:  la giustizia, la polizia, l'istruzione: in generale, la fissazione di quelle regole che consentano l'ordinato svolgimento della vita economica e garantiscano a tutti una eguale possibilità di sviluppare le proprie potenzialità e le proprie opportunità.  I COSTI DELLO STATO ASSISTENZIALE  Le vicende clamorose che hanno accompagnato la fine della settima legislatura e la più clamorosa di esse - l'Iniziativa giudiziaria contro II vertice della Banca d'Italia, accusato di favoreggiamento e Interesse privato In atti di ufficio - non sono altro che l'Inevitabile eredità della presunzione politica del passato.  CI spegniamo. A partire dal 1962. con I primi vagiti del centro-sinistra. è maturato nella classe politica II risoluto e tenace convincimento che essa stessa non debba limitarsi, come In ogni sistema di mercato, ad apprestare le condizioni nelle quali l'iniziativa Imprenditoriale possa «spandersi, garantendone, per così dire. l'« habitat » favorevole: pace sociale In primo luogo, mobilità del fattori produttivi, stimolo del risparmio all'Investimento di rischio, oculata gestione del credito al fini di reale sviluppo, stabilità monetaria. La classe politica ha voluto o preteso assai di più: ha assunto II ruolo di protagonista del processo economico, stimando di essere In grado di additare alla moltitudine degli operatori quali siano gli obiettivi ottimi dell'Investimento e della produzione.  La via per la quale una tale «linea» si è prolungata fino al nostri giorni o stata ('assunzione da parte dello Stato di una duplice figura e di una duplice funzione. Da un lato. per rispondere al malcontento sociale ed acquisire popolarità al partiti di governo, esso è stato un generoso erogatore di « provvidenze » dette sociali: dall'altro, per servire II suo compito di motore dell'economia, esso si è Improvvisato banchiere, assorbendo ulteriori risorse dal sistema per distribuirle In crediti di favore o più semplicemente In donativi di capitale alle imprese, o sedicenti Imprese, ubbidienti alte sue direttive di cosiddetti «trasferimenti».  Le conseguenze di tale politica sono, globalmente, note. Per approvvigionarsi di fondi, lo Stato ha fatto ricorso In primo luogo allo strumento palese e coattivo dell'imposizione fiscale; quando questa ha esaurito le sue possibilità si è rivolto in misura crescente allo strumento palese ma non coattivo dell'indebitamento pubblico; quando infine anche questa risorsa si è rivelata insufficiente, non ha esitato a sfruttare il suo potere di fabbricare moneta, moltiplicando quella che si chiama la circolazione e contribuendo a dare alimento all'inflazione. E' evidente infatti che se le somministrazioni finanziarie dello Stato, anche lasciando da parte le « provvidenze » sociali, vanno verso imprese le quali, talvolta, non riescono a fatturare nemmeno i salari che pagano, si saranno create o incoraggiate questioni non dissimili da quelle delle Ferrovie dello Stato, delle Poste, delle municipalizzate, operose fabbricanti d'inflazione.  Che fare di fronte a un quadro così desolante d'irresponsabilità? Non v'è dubbio che il rimedio debba consistere, in primo luogo, nel guarire la classe politica dalla stima eccessiva che ha di se stessa e che la porta a credere di essere dotata di superiore illuminazione. Lo Stato va ricondotto nei suoi confini affinché faccia, con onestà e senza sprechi, le cose che deve fare e non s'improvvisi imprenditore, finanziere. Inventore di progetti industriali. La sua ultima trovata che è la legg3 n. 675 del 1977 « per il coordinamento della politica industriale, la ristrutturazione, la riconversione e lo sviluppo della politica industriale, la ristrutturazione, la riconversione e lo sviluppo del settore», deve essere semplicemente abrogata, perché, comunque la si voglia applicare, essa non avrà altro effetto che quello di distruggere risorse e di far drizzare le orecchie alla magistratura per il « fumus » di peculato che avvertirà nell'erogazione dei 8.066 miliardi di cui la legge stessa è dotata. Del pari la continua ricapitalizzazione delle imprese a partecipazione statale (aumento dei fondi di dotazione) non può essere un alibi per gestioni cattive e irreparabilmente condannate. Lo stesso vale per il « ripianamento » delle aziende In gestione diretta degli Enti pubblici (Stato ed enti locali), i cui deficit in tutta Europa sono stati giudicati intollerabili ed hanno trovato rimedio nelle economie di esercizio e nell'aumento delle tariffe.  Questa grande opera di Igiene finanziaria, ancorché possa risultare socialmente dolorosa, appare tuttavia indispensabile per restituire alla lira pubblica la medesima dignità della lira privata. Non si può continuare nel presente gioco degli inganni che si svolge, all'incirca, secondo. II seguente modello; se il privato arrischia il suo risparmio in un investimento d'impresa, sarà esposto alla severità fiscale sugli utili conseguiti direttamente come imprenditore o indirettamente come azionista; se egli invece affiderà i suoi averi liquidi alla mano pubblica, lasciandosi sedurre da alti (e ingannevoli) tassi di remunerazione, avrà diritto all'esenzione tributaria, ma il prezzo di questo patto volpino sarà ripagato attraverso l'inflazione, il cui tasso colpisce la ricchezza detenuta in forma finanziaria In misura superiore al tasso di Interesse corrisposto. Come CAPITALISTA il risparmiatore è un nemico  della società da perseguitare; come REDDITIERE è una vittima da spogliare; soltanto chi consuma per intero il suo reddito ha diritto alla protezione dell'autorità.  Nel congegno che si è descritto sono già Incorporati elementi essenziali del socialismo: il trasferimento della gestione del credito in esclusiva alla mano pubblica (la Gosbank sovietica) per l'attuazione preferenziale del programmi produttivi voluti dal potere pubblico (il Gosplan); la distruzione del risparmio privato; l'ugualizzazione degli individui come proletariato ancorché evoluto.  Il voto liberale è l'arma per combattere questa sopraffazione dello Stato che, gradualmente e talora Invisibilmente, sta mutando i connotati della nostra società in senso collettivistico.  IL SUPERAMENTO DELLE INGIUSTIZIE.  Come è già stato sottolineato, l'espressione « ingiustizia sociale » ha assunto, nel corso degli ultimi anni, un carattere completamente nuovo: alle ingiustizie « classiche » di cui si accusava l'economia di mercato, si sono aggiunte ingiustizie dovute e create proprio dall'intervento pubblico, e dalla sua inefficienza.  Per questo, secondo i liberali, la lotta contro le ingiustizie e l'emarginazione (vedi paragrafo dedicato a questo problema) parte dal recupero dell'efficienza del settore pubblico nelle sue attività primarie:  giustizia, burocrazia, riscossione delle imposte, erogazione con puntualità dei pagamenti alle famiglie e alle imprese, e, ora, funzionamento del servizio sanitario nazionale.  Non solo; nell'azione della pubblica amministrazione e nella ricerca delle sperequazioni bisogna sempre mettere in luce le fonti nascoste di ingiustizia, come la inflazione, un processo che « rimescola le carte » a danno dei meno attivi nel difendersi.  Secondo i liberali, che nella parte economica di questo programma indicano le linee di intervento sui mercati, all'origine di molte Ingiustizie è poi l'intervento pubblico di correzione e regolazione dei mercati, che si rivela, alla fine, come un modo di proteggere interessi particolari.  Come viene spiegato nel paragrafo dedicato alla lotta all'emarginazione, il senso di un intervento pubblico di superamento delle ingiustizie è soprattutto quello di permettere a tutti di accedere al gioco sociale in posizioni non svantaggiate.  Ma, è chiaro, bisogna prima di tutto fare in modo che non sia lo stesso intervento pubblico a creare queste posizioni di svantaggio o privilegio.  LA LIBERTÀ DALLA PAURA.  Forse c'è qualcosa di più grave e pericoloso della paura che pure è grande e che fa deserte le strade di notte e che fa inerti i possibili  interventi e reazioni di giorno quando i guerriglieri non solo si appostano e presidiano i luoghi prescelti per le loro criminali iniziative, bersagliando gli INDIFESI AGENTI DELL'ORDINE, ma, com'è avvenuto in Piazza Nicosia a Roma, ammoniscono i passanti, li convogliano, li terrorizzano, dimostrando una capacità operativa ed il dominio dei propri e degli altrui nervi. Più grande della paura dei cittadini, di fronte alla protervia degli eversori, è il distacco di troppi, di fronte all'impegno politico e civile. Non si tratta, come qualcuno facilmente sintetizza, di neo-qualunquismo. Si tratta di qualcosa di estremamente più grave:  sfiducia verso la giustizia e, quindi, verso la capacità dello Stato e dei suoi istituti di garantire la sicurezza di tutti nei confronti di chiunque attenti alla libertà, all'ordine, alla vita, alla proprietà e a qualunque altro diritto dei singoli e della collettività costituzionalmente e giuridicamente protetto.  L'ordine democratico non coincide con l'ordine nelle strade. Anche se è vero che il disordine nelle strade è spesso l'espressione del disagio delle coscienze e dei collegati comportamenti. Ma l'ordine democratico presuppone non una restaurazione ma un ripristino; occorre che lo Stato ricostruisca le basi della sua credibilità. La riforma della polizia, la sua organica ristrutturazione, la sua valorizzazione non come espressione dell'autorità, ma come strumento della delega di forza e di diritto ricevute dai cittadini, non deve consentire nessuna strumentalizzazione politica e sindacale. Al contrario, occorre restituire a chi opera con tante difficoltà ed infiniti rischi, non un prestigio finale e autoritario, ma quello concreto e severo che discende dalla professionalità, dalla preparazione, dalla consapevolezza dì corrispondere ad esigenze essenziali e non delegabili.  La Magistratura, ordine indipendente e soggetto soltanto alla legge, deve superare incertezze e tentazioni corporative dì carattere politico, strutturando la propria autonomia nell'ambito del Consiglio Superiore della Magistratura e non altrove.  I servizi per la sicurezza dello Stato contro i nemici interni ed esterni, oggi allo stato di semplice nomenclatura d'intenzione e dì funzioni devono, dopo le deviazioni del Sifar e le oscurità funzionali e operative del SID, essere non solo attrezzati negli uomini, negli strumenti, nelle direttive, alzandone il livello e le capacità d'intervento di fronte alla sfida degli eversori e dei loro padrini, dentro e fuori d'Italia, ma trovare sostegno, indirizzo, copertura politica da parte del Presidente del Consiglio, cui spetta il potere ed il dovere il coordinamento con le collegate responsabilità politiche e costituzionali.  Giustizia e sicurezza, libertà ed ordine non sono termini scindibili, sicché richiedono quella coesistenza unitaria, quella comune accettazione di diritti e di doveri che uniscono le volontà e le azioni, che si contrappongono così alla sfiducia ed alla paura.  LA SCUOLA E LA RICERCA.  La politica dei Ministri democristiani della pubblica istruzione ha  condotto la scuola alle attuali condizioni di degradazione, caratterizzate da una sfrenata violenza palese e subdola, dalle gravi carenze di funzionamento, dalla non sempre adeguata qualificazione dei docenti, dal progressivo distacco dalla realtà, dalla sostanziale incapacità di attuare riforme, avvertite e sollecitate dalla società. Contro questa degradazione ha lottato il partito liberale durante la legislatura prematuramente conclusasi, nel corso della quale ha intensificato la sua azione in campo scolastico presentando varie proposte di legge di cui le due principali riguardano la riforma dell'ordinamento universitario e la contemporanea istituzione del Ministero della ricerca scientifica e la riforma della scuola secondaria di secondo grado.  L'azione già svolta e quella che il PLI intende svolgere nella prossima legislatura tende alla realizzazione, sul piano concreto, della concezione liberale della scuola, vista come strumento primario per l'elevazione morale e spirituale dei cittadini e per la loro preparazione professionale e, quindi, come uno dei fattori determinanti del progresso del Paese. Secondo tale concezione la nostra capacità di avanzare in tutti i campi, è condizionata da un regolare ed ordinato funzionamento della scuola, a sua volta strettamente collegato ad un piano organico di riforme.  I liberali ritengono quindi che occorra adoperarsi ai vari livelli di responsabilità per bandire la violenza dalla scuola e per trasformarla in scuola laboriosa e serena ed al passo con i tempi, senza mai dimenticare che riformare non vuoi dire sovvertire e che le riforme scolastiche riescono feconde solo se sono attuate per gradi.  Solo una rinnovata fiducia ed un diverso funzionamento delle strutture scolastiche e di ricerca potrà garantire il principio liberale dell'educazione permanente » secondo il quale il periodo di studio non deve rappresentare una semplice parentesi funzionale all'ingresso nel mondo produttivo, ma l'inizio di una fase di costante arricchimento per il singolo e per la società stessa.  Il nostro programma si atterrà alle linee qui di seguito tracciate per i vari settori.  Scuola materna.  II PLI è favorevole a tutte le iniziative con le quali ci si proponga di incrementare lo sviluppo della scuola materna statale.  Ritiene che in questo settore debba verificarsi un equilibrio tra utenza della scuola pubblica ed utenza della scuola privata.  Scuola della fascia dell'obbligo  II PLI ritiene che il problema essenziale della scuola elementare sia quello della revisione dei programmi: essi vanno modificati in modo da collegarli meglio con i nuovi programmi della scuola media al fine di realizzare effettivamente una fascia unitaria della scuola dell'obbligo. Un problema comune alla intera fascia è quello degli handicappati, da inserire nelle classi normali nelle quali però deve essere assicurata la presenza di personale docente idoneo. Il PLI intende adoperarsi per la sollecita soluzione di entrambi i problemi.  Scuola secondaria superiore.  Proseguirà l'opposizione del PLI alla introduzione di una scuola secondaria unitaria, com'è quella prevista dal progetto dei cinque partiti della sciolta maggioranza già approvato dalla Camera, senza una congrua fase di sperimentazione.  Il PLI si propone cioè di attenersi ai punti fondamentali della sua proposta di legge secondo la quale II presupposto della riforma è un periodo di sperimentazione.  Nell'azione riformatrice di questo settore della scuola non si potrà non tener conto dell'accresciuta tendenza alla contrazione dei cicli secondari lunghi, anche se di tipo tecnico, e alla rivalutazione dei cicli brevi. Ove si operasse affrettatamente e senza tener conto di questo nuovo orientamento, si correrebbe il rischio di rivoluzionare II nostro ordinamento scolastico secondario e se ne renderebbe ancora più grave la già tanto precaria situazione.  Istruzione professionale.  II PLI ha avversato la legge sulla formazione professionale perché per mezzo di essa si è creato un sistema scolastico di serie B. Continueremo ad insistere perché venga istituito un legame più stringente tra scuola secondaria superiore e quella di formazione professionale in modo di favorire al massimo grado i passaggi dall'una all'altra e di porle su di un piano di assoluta parità.  Recenti Indagini hanno accertato che i giovani chiedono con insistenza di poter provare, nel corso dei (oro studi, esperienze di lavoro.  Università  II PLI ritiene che il fondamento della riforma debba essere, in attuazione del chiaro disposto costituzionale, l'affermazione dell'autonomia universitaria, destinata però a realizzarsi pienamente solo se si procederà all'abolizione del valore legale dei titoli di studio universitari come dai liberali insistentemente proposto.  Il PLI ritiene che l'Università debba essere il centro primario della ricerca scientifica e propone che, a tal fine, debba essere istituito un Ministero dell'Università e della Ricerca.  Piena autonomia; abolizione del valore legale dei titoli di studio universitari; istituzione del Ministero dell'Università e della Ricerca scientifica (anche per ottenere un Idoneo collegamento tra tutti gli  enti pubblici di ricerca) costituiscono i punti cardine della nostra proposta di legge.  Personale insegnante.  II PLI ritiene che si debba dire decisamente » basta » alle Immissioni nei ruoli di personale insegnante senza concorso. La pratica sinora seguita - ed alla quale esso si è decisamente opposto - è contro la Costituzione, contro l'occupazione giovanile, contro gli autentici interessi della scuola. Deve cessare il generale disagio che, per ragioni varie, comprese quelle economiche, pervade l'intera categoria.  Scuola non statale.  II PLI si oppone anche al monopolio in campo scolastico: ritiene cioè che la scuola di stato e la scuola non di stato debbano convivere e gareggiare perché in entrambe si innalzi il livello degli studi, Perciò non deve preoccupare il fenomeno della progressiva espansione dell'area della scuola non statale della quale è parte cospicua la scuola laica.  Occorre però dare a questa scuola una nuova disciplina dal momento che la legge n. 86 del 1942 è da considerare incostituzionale anche nelle norme finora non impugnate.  Spesa per l'istruzione.  Occorre equilibrare meglio il riparto delle spese per l'istruzione (attualmente le spese per il personale superano il 90% della spesa complessiva mentre le spese di funzionamento si sono ridotte) ed evitare nel modo più assoluto lo « sfondamento » di alcuni capitoli di bilancio dovuti al fatto che la formazione dei bilanci non va di pari passo con il ritmo della normativa riguardante il personale.  La politica scolastica e di insediamento di nuove istituzioni dovrebbe essere condotta in modo: di elevare le condizioni della scuola del Sud che è nettamente sfavorita rispetto al Nord; di porre i nuovi organismi distrettuali in grado di operare subito ed efficacemente soprattutto per quanto riguarda la gestione dell'orientamento scolastico; di programmare l'edilizia scolastica sia in rapporto ai progetti di riforma in corso che in rapporto ad un riesame dei flussi della popolazione scolastica.  IL SISTEMA PREVIDENZIALE.  La proposta governativa di modifica del nostro sistema pensionistico non tiene conto dei riferimenti e delle influenze che il settore ha sul sistema economico italiano, collocandosi invece in una logica collettivistica che risente pesantemente dell'accordo tra DC e PCI.  Dal punto di vista finanziario gli interventi proposti rappresentano solo un labile palliativo. Infatti, a fronte di un contenimento di spesa indicato per il 1979 dell'ordine dei 2.400 miliardi, è previsto un deficit di esercizio dell'INPS di ben 4.117 miliardi (deficit che per il 1980, aumenterà a 5.098 miliardi).  Ma gli aspetti più aberranti e demagogici della riforma sono quelli che si riferiscono al sistema pensionistico che si vorrebbe introdurre in Italia.  L'unificazione sotto l'INPS di tutte ,le casse previdenziali risponde ad esigenze di equilibrio politico ed a accordi di spartizione del potere ma non certo alla necessità di migliorare un servizio in favore del  cittadini. Il conseguente esaurimento delle casse di tipo privatistico, che si reggono sulle sole contribuzioni degli assistiti e che quindi hanno tutti i requisiti per poter pretendere la propria sussistenza, cozza in modo evidente con il dettato costituzionale che garantisce la libertà dell'assistenza privata.  In materia di « tetti » pensionabili e di « cumuli » si creerà poi un sistema di appiattimento sociale a tutto danno delle categorie di lavoratori particolarmente qualificate. Infatti per le pensioni superiori al minimo è previsto un sistema di limiti alla cumulabilità con la retribuzione da lavoro da attuarsi secondo scaglioni progressivi che in pratica attueranno una seconda imposizione di tipo fiscale.  Inoltre tutti I lavoratori avranno un « tetto » di retribuzione pensionabile oltre il quale non sarà possibile andare. In tal modo, incriminando la intangibilità dei diritti acquisiti, si potrà continuare ad ingrassare quegli istituti pubblici che sono il tempio dell'inefficienza e della burocrazia.  In tale situazione il PLI propone i seguenti obiettivi per una seria e concreta riforma del settore previdenziale:  — conseguire un effettivo equilibrio economico del settore per gradi, senza sconvolgere le istituzioni partendo comunque dalle gestioni maggiormente deficitarie. Esse dovranno sopportare un aumento dei contributi, sia pure diluito nel tempo, al fine di raggiungere il pareggio.  — operare in un quadro di riferimenti logici che si adattino alla scelta europea. Negli altri paesi della Comunità europea vige un sistema previdenziale basato sulla pluralità di gestioni previdenziali che è appunto l'opposto di quello che si vorrebbe introdurre in Italia.  — conservare, se i loro bilanci sono in equilibrio e se non ricevono sovvenzioni pubbliche, gli istituti di previdenza a carattere privatistico che sono manifestazioni di oculatezza e di libertà che sarebbe grave e sintomatico voler abbattere.  Il PLI si è battuto in passato e si batterà nel futuro affinché il prulalismo delle iniziative e i principi liberali della nostra Costituzione non siano incrinati da psendo-riforme frutto di compromessi tra forze politiche e preludio ad ulteriori tentativi di spartizione del potere.  IL SISTEMA SANITARIO.  II PLI ha reclamato per anni l'attuazione di una seria ed incisiva riforma sanitaria al fine sia di assecondare la crescita sociale del Paese sia di risolvere i gravissimi problemi in cui si dibatteva il settore.  In risposta a queste legittime aspettative, concretizzatesi in una autonoma ed organica proposta di legge, i partiti dell'ammucchiata » hanno voluto ed approvato una riforma sanitaria che non darà certo ai cittadini una assistenza qualitativamente migliore di quella del passato regime mutualistico a causa di una lunga serio di difetti scaturiti dalla logica di compromesso in cui si è formata la legge stessa.  La facoltà riconosciuta alle Regioni di legiferare in materia sanitaria senza controlli di sorta ad esemplo, avrà come conseguenza immediata una disparità di trattamento da luogo a luogo che incrinerà il principio dell'uguaglianza dei cittadini. Inoltre tale previsione incepperà lo stesso avvio della riforma che risentirà della duplice legislazione e del sovrapporsi delle burocrazie.  L'unità sanitaria locale», che secondo i fautori della riforma dovrebbe rappresentare il motore del sistema, sarà governata di fatto e di diritto dai consigli comunali e quindi sottoposta a condizionamenti politici ed a compromessi laddove invece simili manifestazioni aberranti non dovrebbero mai essere presenti.  Altro motivo, tra i tanti, di dura critica nei confronti del provvedimento è il fatto che nessuno, e tantomeno lo stesso Ministro della Sanità, è stato ed è In grado di indicare uno dei dati fondamentali di ogni riforma che si rispetti: II suo costo.  Tale elemento sarebbe invece indispensabile al fine di evitare che la riforma possa compromettere con oneri incontrollabili quella programmazione globale della spesa pubblica che rappresenta una componente indispensabile di una seria politica di risanamento dell'economia italiana.  Il PLI si è fatto e si fa anche oggi interprete dell'esigenza del cittadino di avere a disposizione un servizio sanitario efficiente e al passo con le esigenze della società moderna, proponendo un servizio sanitario che obbedisca ai seguenti principi fondamentali:  — libera scelta del medico e del luogo di cura In quanto l'assistenza sanitaria non può prescindere dal rapporto di fiducia tra malato da una parte e medico e struttura sanitaria dall'altra.  — riconoscimento non solo teorico dell'assistenza Indiretta che funzionerà da stimolo per un continuo miglioramento delle prestazioni sanitarie pubbliche.  — Inclusione del medico negli organismi di programmazione, decisione ed amministrazione per evitare che esso divenga un semplice esecutore di prestazioni sanitarie.  — riconoscimento della personalità giuridica all'unità sanitaria focale al fine di sottrarre la sua amministrazione al potere locale.  — individuazione Immediata dei costi della riforma per evitare l’altrimenti inevitabile incontrollabilità del sistema.  Tali principi sono stati rifiutati dagli altri partiti, con In prima linea DC e PCI, per favorire una riforma politicizzata. In aperto contrasto con II taglio liberale della nostra Costituzione e che tiene conto più delle esigenze della spartizione del potere che non della salute del cittadino.  LA CASA.  L'edilizia abitativa in Italia è malata. Pochi dati bastano per con fermare questa diagnosi, per misurare la gravita della crisi e per verificare quanto sia lontana, in questo settore, l'Europa.  Nel nostro Paese sono state costruite, negli ultimi anni, circa 3,i abitazioni ogni mille abitanti, rispetto alle 7 abitazioni ogni mille abitanti per la Germania, il Belgio e l'Olanda alle quasi 9 per la Francia.  Le cause del male sono molte. Può essere però utile ricordare un. singolare coincidenza; in Italia non si sono mai fatte così poche cosi come da quando si è iniziato a parlare di « politica » della casa.  Negli anni del centrismo (con i liberali al Governo) si costruivano ogni anno quasi 7 abitazioni ogni mille abitanti e l'edilizia pubblica copriva il 25% della produzione; negli anni del centro-sinistra (senza liberali al Governo) si è calati a meno di 4 abitazioni ogni mille abitanti, la produzione pubblica è scesa a meno del 5%. Negli anni più recenti la situazione è ancora peggiorata.  Il settore è stato progressivamente pubblicizzato. II controllo comunale, tramite esproprio sulle aree edificabili è quasi totale. Il ere dito all'edilizia è soggetto ad una gestione statale e regionale. L'azione delle imprese di costruzione è sempre più erosa da organizzazioni cooperative strettamente legate alle maggiori forze politiche. La proprietà edilizia è stata, contemporaneamente, condannata nella sua funzione sociale e distrutta nei suoi contenuti economici.  Il sistema edilizio ha perso efficienza: la capacità pubblica di intervento non è cresciuta, mentre è, invece, cresciuto il controllo politico sul settore.  I risultati non tardano a farsi vedere. In Europa si risanano centri storici, si realizzano nuovi sistemi urbani e si costruiscono abitazioni e servizi per milioni di persone; in Italia, invece. II patrimonio edilizio si degrada, crolla la produzione di nuove abitazioni e si diffonde, come estremo rimedio, la necessità della coabitazione.  Le responsabilità delle leggi che hanno portato a questo stato di cose, spettano, in eguale misura, alle forze di sinistra che le hanno ispirate e alla Democrazia Cristiana, che le ha fatte proprie e sempre disciplinatamente votate.  Tre sono gli aspetti più importanti. — Il disastro dell'equo canone.  I liberali (soli oppositori democratici della legge voluta dal comunisti e passata con il pieno consenso democristiano, socialista, socialdemocratico e repubblicano) hanno sostenuto che la legge era sbagliata per motivi politici, tecnici ed economici. I fatti hanno dato ragione a questo giudizio. La legge ha scontentato tutti, proprietari ed inquilini, ma soprattutto ha scoraggiato del tutto gli Investimenti nel settore.  Valore delle abitazioni fissato con decreto statale, reddito basso e solo parzialmente indicizzato (destinato a cadere in un quinquennio da un 3,85% lordo iniziale a meno dell'I,5% lordo), norme confuse e contraddittorie per ottenere la liberazione degli immobili sono solo alcuni degli elementi che hanno portato al fallimento della legge.  Riprende vigore ed interesse il disegno di legge sull'equo canone presentato dal Partito Liberale; la proposta liberale, ritagliata sui modelli europei, potrebbe portare nel tempo ad una migliore valorizzazione della proprietà edilizia ed a una ripresa degli investimenti.  — Il fallimento urbanistico.  Il controllo pubblico, tramite esproprio, sulle aree è esteso ormai alla quasi totalità del terreni edificabili; le leggi statali e regionali impediscono, in pratica, ogni uso privato e diretto della proprietà dei suoli. Malgrado questo, mancano le aree per costruire.  Le nostre leggi urbanistiche impongono procedure insopportabili e tempi lunghissimi per ogni anche modesta decisione. Ad esempio, ogni limitata variante del Piano Regolatore, richiede tempi di approvazione superiore ai 500 giorni.  La somma delle leggi dello Stato e delle ancora peggiori disposizioni regionali blocca ogni nuova iniziativa, impedisce interventi nei centri storici e impone oneri di urbanizzazione e di costruzione che aumentano pesantemente il costo delle case.  Mancano del tutto, per le aree metropolitane del nostro Paese, piani territoriali che prevedano (come nelle positive esperienze delle città nuove inglesi, francesi e tedesche) organici progetti di riorganizzazione e sviluppo urbano, completi di residence, industrie e servizi.  La crisi dei finanziamenti.  Per far fronte ai bisogni si deve riuscire, nei prossimi anni, ad assicurare investimenti in abitazioni per almeno 12,000 miliardi per anno.  Lo Stato può, al massimo, assicurare finanziamenti per soli 2.500 miliardi all'anno, in parte per l'edilizia pubblica, e in parte mediante contributi sul credito.  Per trovare gli altri miliardi si deve rilanciare l'investimento dei privati.  Il mutuo fondiario, tradizionale canale usato dalle famiglie per l'acquisto della casa, è insufficiente. Il denaro costa troppo caro e. di conseguenza, le rate iniziali dei mutui sono troppo elevate, I liberali sostengono, da tempo, che il risparmio-casa (già collaudato in molti paesi europei) può essere un rimedio. Di risparmio-casa si parla, in Italia, dal 1976. La colpa della sua mancata approvazione è dei sindacati, inizialmente contrari alla proposta, e dall'attenzione solo verbale che troppe forze politiche hanno per i problemi della casa.  Mancano, inoltre, alloggi per dare in locazione. Solo garantendo un rendimento contenuto ma adeguato e sicuramente Indicizzato, SArà possibile far costruire case da affittare e venire così incontro alle esigenze delle giovani coppie e delle famiglie a minor reddito.  Le proposte liberali.  Rimediare a questo stato di cose non è facile. L'urgenza del problema impone di avviare subito un programma di emergenza per l'edilizia abitativa capace, come terapia di urto, di trovare 12.000 miliardi all'anno per i prossimi anni e di riuscire a trasformare davvero tali investimenti in case.  I liberali propongono:  PER L'EQUO CANONE. Modificare subito la legge, semplificandone contenuti e procedure. Alle abitazioni deve essere garantito un reddito rapportato al loro valore reale, abolendo quindi ogni riferimento a valori « amministrativi », stabiliti con decreto dello Stato. Per le famiglie a minor reddito deve essere previsto, secondò le esperienze degli altri paesi europei e come proposto col disegno di legge liberale, un adeguato sussidio-casa.  PER I FINANZIAMENTI. Si deve assicurare che i 2,500 miliardi per anno di edilizia sovvenzionata e di edilizia convenzionata previsti dalla legge 457/1978 siano spesi tempestivamente. Regioni e comuni hanno, nella quasi generalità dei casi, già accumulato gravi ritardi.  Per reperire le risorse mancanti si deve avviare subito il risparmio casa, con la costituzione di un fondo iniziale che ne consenta la immediata possibilità di impiego.  Devono inoltre essere emessi titoli di credito a rendimento basso, ma totalmente indicizzato: il denaro così raccolto potrà essere destinato alla costruzione di alloggi da cedere in locazione.  Deve infine essere consentito, come attuato in altri paesi, di istituire il pagamento di una parte delle tasse con la sottoscrizione  di titoli a basso rendimento e a restituzione differita, destinati alla costruzione di case.  PER LE AREE. Devono essere ridotti gli oneri di urbanizzazione e di costruzione.  Regioni e comuni devono predisporre entro tempi predeterminati, piani di localizzazione degli interventi e alla effettiva e dimostrata disponibilità delle aree deve essere subordinata la concessione di finanziamenti.  Deve essere consentito anche l'uso di aree di proprietà privata, purché inserite negli strumenti regolari.  PER L'AMMODERNAMENTO DELLE VECCHIE CASE. Devono essere rese automatiche le autorizzazioni e le concessioni necessarie per gli interventi di riqualificazione nelle vecchie case. Per tali interventi deve essere annullato ogni onere di urbanizzazione e di costruzione.  Gli investimenti per il recupero delle vecchie case devono essere sostenuti con credito agevolato e devono essere defiscalizzati.  La società civile e i diritti del cittadino.  II FUNZIONAMENTO DELLE ISTITUZIONI.  Si nota da tempo in Italia un crescente processo di dissociazione tra la società civile e le istituzioni pubbliche. Nel disegno costituzionale si prevedeva la partecipazione del cittadino in maniera attiva all'organizzazione politica; le istituzioni, cioè. avrebbero dovuto avere origine e linfa dal consenso popolare. Oggi la società cammina per conto suo e l'apparato dello Stato come momento organizzativo e come distributore di prestazioni per la convivenza civile e, a un tempo, garante di questa, non le tiene dietro e scricchiola.  Come abbiamo visto, siamo di fronte al fenomeno paradossale d'uno Stato che si gonfia, oltre misura, di funzioni, cerca di penetrare anche nel terreno della privacy, mentre non è in grado di adempiere gli atti essenziali alla vita comunitaria: la sicurezza dei cittadini, innanzitutto.  Un siffatto fenomeno di divaricazione della Costituzione sostanziale da quella formale dev'essere corretto.  I liberali non credono nel valore taumaturgico degli interventi di ingegneria costituzionale. Certo, la Costituzione non è un tabù e la sua revisione in qualche punto è indispensabile, come quella relativa al suo bicameralismo che oggi è, nella verità, un monocameralismo mascherato e alla disciplina dei sindacati, ancora oggi organismi di fatto, e dell'esercizio del diritto di sciopero che troppo spesso trascende in forme selvagge ed eccessivamente corporative, sgretolando II tessuto connettivo della nazione.  I liberali sanno bene che il problema di fondo non è teorico, ma sta nei rapporti di forza politica, nel modo di comportarsi dei partiti e del gruppi di pressione, nella coerenza, in definitiva, tra modello di società e comportamenti concreti. E' su tale area che bisogna incidere, ristabilendo innanzi tutto, il rispetto dei ruoli istituzionali, che è la legge della divisione del lavoro applicata alla complessità dello Stato moderno.  I giudici debbono amministrare giustizia e non far politica o azione di supplenza e perciò bisogna eliminare o ridurre il campo di discrezionalità della norma scritta; i sindacati debbono tutelare gli interessi di categoria mentre la funzione di sintesi, di attuazione e garanzia degli interessi generali dev'essere riservata al Parlamento.  Per dar vita a questo quadro, qui delineato per somme linee, si  impongono;  — maggioranze parlamentari concordi sui punti di programmi da realizzare e perciò governi stabili e operosi.  — l'abbandono del tipo di democrazia consociativa e l'instaurarsi del giuoco dialettico fra maggioranza e opposizione.  — un rapporto di fiducia tra corpo elettorale e partiti, sicché la delega che quello da a questo non si risolva in una sorta di cambiale in bianco.  — il ripristino del principio di responsabilità per cui il soggette pubblico titolare di poteri dev'essere chiamato a pagare, nelle forme previste dalle leggi, per gli errori commessi nel loro esercizio.  Il discorso sulla seconda Repubblica non ha senso, esprime l'anelito emotivo verso governi forti destinati a sfociare in regimi dittatoriali. La democrazia come espressione della ragione che non si stanca di combattere ha la sua etica e resta sempre fondamento di vita e di sviluppo per gli individui e la collettività. I liberali si impegnano a correggere le deviazioni del suo funzionamento dovute a una classe politica priva del senso dello Stato e avida di potere fine a se stesso; ma richiedono ovviamente per una tale opera di bonifica scelte appropriate da parte dei cittadini.  LA RIVALUTAZIONE DELLE RESPONSABILITÀ DEL SINGOLO.  I liberali chiedono per il cittadino, una politica dei diritti che faccia di ciascuno l'Imprenditore di se stesso. Non più, cioè, rassicurazione da parte dello stato di questa o quella concessione, di questo o quel privilegio, ma l'attribuzione a ciascuno della possibilità, eguale per tutti, di sviluppare le proprie opportunità.  Non più dunque lo spirito clientelare e mafioso per cui lo stato decide che cosa, a chi, quanto dare; non più, conseguentemente, lo sforzo del cittadino indirizzato esclusivamente a trovare una corporazione o un gruppo di pressione che aumenti il peso contrattuale e garantisca posizioni di privilegio ai danni del resto della società. La logica assistenziale, nel nostro paese, ha seguito proprio questa linea; con il risultato di armare un gruppo contro l'altro e di potenziare sempre più questa reciproca aggressione - il costo della quale è poi pagata dalla collettività - e di danneggiare coloro che davvero avrebbero bisogno di essere garantiti: ad esempio, chi istituzionalmente è al di fuori da ogni corporazione, come i giovani.  Lo stato liberale dunque non garantisce la casa, il posto di lavoro il letto all'ospedale, II banco all'università, ma il diritto all'abitazione, all'occupazione, alla salute, all'istruzione, offrendo gli strumenti perché ciascuno sia responsabilizzato alle scelte che assume ed abbia, per farlo, la possibilità concrete di scegliere, in una logica di sistema aperto e concorrenziale.  La dimensione dunque dell'intervento statale e della politica dei diritti non è, per i liberali, puramente QUANTITATIVA, ma, essenzialmente, QUALITATIVA, puntando ad una ripresa dei valori individuali.  Ciò comporta una limitazione della pretesa statale ad occuparsi di tutto e a decidere paternalisticamente, per tutti; e proprio questa responsabilizzazione del cittadino può, al tempo stesso, garantire effettivamente il rispetto delle libertà civili, tanto gravemente messe in pericolo per la tendenza dello stato a regolare tutto e ad eliminare ogni spinta conflittuale.  LA LIBERTÀ DELL'INFORMAZIONE  II settore informativo rappresenta l'evidenziatore più sensibile e più preoccupante, da un lato, del crescente conformismo e, dall'altro, di un dilagante umanismo nelle comunicazioni di massa. La stampa, la televisione, e gli stessi MEDIA A cavallo tra l'informazione e la cultura si sono mossi in tutti questi anni dividendosi fra il conformismo DI SERVIZIO verso il potere e il conformismo acritico verso il monopolio dell'opposizione. La cultura-comunicazione operava in questo ultimo, l'informazione di massa navigava tra gli argini, prima ristretti, del potere istituzionale.  Venuta meno la distinzione fra i due blocchi storici del potere e dell'opposizione i due settori si sono compenetrati: la cultura ha dimesso il suo ruolo impegnato per ripiegare in una funzione di supporto ai confini dell'evasione, l'informazione ufficiale ha ceduto spazi all'opposizione di un tempo con il patto di perpetuare il suo modo di vivere e di essere gestita. Nella sostanza la regola del gioco è rimasta la stessa, sono solo aumentati i giocatori.  Il pluralismo, inoltre, inteso come strumento di libera crescita e confronto aperto anche al nuovo, negli ultimi tempi si è esaurito in una concezione organica e statica.  L'unica realtà che si ammette è quella fotografata negli stadi prescelti e sulla base di questo album si articola (ma usualmente diremmo si lottizza) il mondo dell'informazione. Muovendosi però da una valutazione comune; i vecchi rapporti di forza si mutano sulla base  dei nuovi.  Brevemente potremmo così riassumere la nostra proposta: riscatto dell'Imprenditorialità nella certezza che solo un'informazione sana economicamente è anche libera dai condizionamenti del potere politico e può svolgere il suo ruolo di critica e di stimolo che la caratterizza nei paesi del mondo libero.  Liberalizzazione del prezzo di vendita per l'ovvia constatazione che non tutti i prodotti sono uguali come qualità e come costo.  Liberalizzazione dei punti di vendita per superare la grossa strozzatura della distribuzione. Se per il disservizio postale non potremmo mai allinearci al meccanismo di altri paesi (si pensi che in Giappone i quotidiani per oltre il 95 per cento sono recapitati per abbonamento) si superi almeno la difficoltà di far pervenire con altri mezzi la mercé al potenziale fruitore.  Riconoscimento dei diritti del giornalista e dei comitati di redazione con collegato però il libero accesso alla professione. Da qui la nostra proposta di abolire l'ordine dei giornalisti che ha suscitato polemiche del resto prevedibili.  Se il reperimento della pubblicità rappresenta un ricatto sempre presente abbiamo proposto una limitazione alla pubblicità televisiva per dare ossigeno alla stampa ed una limitazione per la Sipra ad interferire nel settore non radio-televisivo. La recente decisione della commissione parlamentare di vigilanza sulla Rai ha creato invece due Sipra senza cautelarsi del vizio di fondo e cioè dalla concessione di spazi dietro elargizione di pubblicità a testate minori o rilevanti ai soli interessi politici.  Decisione che non solo non soddisfa ma contraddice lo spirito della nostra proposta.  Dopo di allora si è riscontrato, di rilevante, sempre nel settore dell'informazione, il progressivo impantanarsi della riforma Rai nelle sabbie della spartizione politica e la nascita di una proposta di legge per le radio e le televisioni private che pone grossi e pesanti limiti alla libera circolazione delle idee. Va obiettivamente riconosciuto che un metodo accettabile tecnicamente e democraticamente per l'assegnazione degli spazi non è di facile invenzione. Ma c'è un abisso fra la difficoltà che comporta lo studio di un meccanismo delicato e la ricaduta nella logica usuale di una commissione politica che ripartisce le presenze sulla base degl'interessi dei partiti di maggioranza. Oggi la proposta Gullotti incontra difficoltà sia per rilievi tecnici che le vengono mossi sia per il vecchio ed usurato gioco delle parti democristiane per cui ufficialmente la si sostiene e individualmente la si sconfessa.  Ultimo fatto di rilievo, l'estendersi degli oligopoli nel settore delle testate con la chiusura di alcune e la concentrazione di altre.  Il limite all'accorpamento che ponevamo alla nostra proposta sull'editoria era, formalmente, accettato anche dalle altre forze politiche ma nel rinvio della ""riforma l'operazione è continuata, ispirata ad operazioni ormai manifeste e che tutte si ricollegano fra loro. Si consentono gli accentramenti, si garantisce pubblicità pilotata, si aprono spazi via etere subordinandoli al gradimento politico. La lottizzazione, termine usato per raffigurare una gestione clientelare nel settore del monopolio pubblico, si è estesa alle testate (e di conseguenza alla pubblicità) e sta per estendersi, sostituendosi, alla nascita dei fenomeni spontanei quali le radio e televisioni private. Se l'operazione dovesse andare in porto e la proposta Gullotti (che passa come modifica della legge di riforma della Rai per quei punti che sono stati bocciati dalla Corte Costituzionale) i liberali si faranno carico di iniziative che dal livello parlamentare a quello popolare consentano di rimuovere il nuovo tentativo di soffocamento dell'informazione. Sarà, la nostra, un'azione tendente da un lato ad abolire una legge illiberale e dall'altro ad affermare un principio di diverso comportamento da parte delle forze di maggioranza.  PARTECIPAZIONE E RESPONSABILITÀ.  Se l'indirizzo partecipativo che si viene affermando nelle società evolute non vuole rimanere esterno a gran parte della vita civile, la partecipazione deve realizzarsi nel cuore del sistema produttivo, cioè nell'impresa.  L'obiettivo di conseguire un nuovo modello di rapporto sociale orientato in senso europeo rientra per i liberali italiani nel più ampio disegno di rendere europea la società italiana.  La partecipazione alle decisioni di impresa, al capitale, agli utili interpreta una esigenza di pacificazione sociale che risponde anche alla urgenza d superare lo schematismo marxista della contrapposizione di classe.  I liberali ritengono che sia loro compito, in questa fase, individuare i presupposti politici della partecipazione e di promuovere le condizioni perché essa possa attuarsi.  I presupposti sono: il parallelismo indispensabile fra facoltà dì decidere e assunzioni delle relative responsabilità, la necessità che le forze politiche e sociali assumano un consenso generalizzato su) tipo di società che intendono realizzare e sugli obiettivi indispensabili a questo fine.  Le difficoltà sono molto evidenti ma occorre riconoscere che questa è la strada sulla quale camminano le democrazie più avanzate e le società più floride e libere.  La proposta partecipativa richiede anche scelte di fondo relative al sistema economico: non ha senso affidare alla partecipazione il compito di gestire un sistema produttivo in crisi; si impone quindi una scelta imprenditoriale contro l'assistenzialismo distruttivo praticato in questi anni. che è contemporaneamente una scelta contro il populismo e per la democrazia moderna.  La proposta sindacale di « partecipazione conflittuale » contiene una contraddizione molto evidente e non si uscirà dall'« impasse » se non alla condizione che essa sia superata.  La contraddizione esistente fra partecipazione e conflitto è peraltro meno rilevante di quella fra politica classista del sindacato e volontà di concorrere al miglioramento qualitativo del capitalismo.  La crisi della logica di classe si misura proprio nella volontà partecipativa.  Il chiarimento deve venire anche dalle categorie imprenditoriali che hanno manifestato una evidente reticenza sulla materia.  I liberali sono perciò impegnati su entrambi i _«_ fronti sociali » e  predisporranno un progetto di partecipazione da discutere con le parti interessate. .  Esso risponderà alla necessità di costruire una società più aperta e dinamica fondata sulla responsabilità individuale e più sicura  perché costruita sulle scelte di una pluralità di persone e di interessi in gioco.  MAGGIORI GARANZIE E NUOVE OPPORTUNITÀ PER I DEBOLI.  Per I liberali il discorso sulla emarginazione va condotto partendo da una precisazione fondamentale; ciò che interessa è la possibilità di partecipazione alla produzione, al consumo della ricchezza _e_ alle decisioni collettive degli INDIVIDUI più che dei GRUPPI SOCIALI.  Sottolineare questo è importante perché secondo i liberali una delle .cause della crescente esclusione di molti italiani dal gioco economico e politico risiede proprio nel fatto che nel corso di questi anni, per cause previste e impreviste, si è sempre più accentuata una tendenza pericolosissima, presente più o meno in tutte le democrazie: l'aumento di importanza dei gruppi di pressione, dei sindacati, delle corporazioni di vario tipo che diventano, in pratica, l'unico canale effettivo di partecipazione alle decisioni in un sistema caratterizzato da rigidità nei mercati e nei meccanismi di scelta collettiva. Chi appartiene a qualche gruppo, sindacato, con fraternità è protetto e « ritaglia » la sua fetta di reddito e potere. Chi non appartiene a nessun gruppo influente è escluso dal gioco e si trova a sopravvivere in condizioni marginali nella società.  Esempi per ('Italia ce ne sono moltissimi: dai giovani, che pagano l'esistenza di un mercato del lavoro inefficiente e di sindacati chiusi nella difesa dell'occupazione dei loro iscritti, a quanti non trovano .canali accettabili di partecipazione politica, da chi vuole intraprendere un'attività economica ed è privo delle protezioni necessario ad ottenere II credito, a chi non trova una casa, per la incapacità del settore pubblico a costruirne, nella completa mortificazione dell'iniziativa privata, a chi pretenderebbe quei servizi per cui paga le tasse, (dalla giustizia alle poste, dalla sanità all'ordine pubblico) e non ha ne i mezzi per produrseli « privatamente » ne le conoscenze per accedere a quella parte efficiente dei servizi pubblici.  Per rispondere a questa situazione i liberali pensano che la via da intraprendere non sia quella di costituire altri gruppi o sindacati che, in un rinascente corporativismo, proteggano ognuno in base alla sua posizione nella società. Bisogna, anzi ricreare le condizioni perché la posizione di partenza non influisca sui punti di arrivo nella scala sociale e perché l'assistenza pubblica contro le sperequazioni sia dipendente da parametri oggettivi.  Per questo i liberali considerano di fondamentale importanza due strumenti di politica sociale:  — L'EDUCAZIONE PERMANENTE che permetta a tutti i cittadini un uso più elastico e distribuito nel tempo delle opportunità formative. anche al di fuori di occasioni di lavoro o della protezione e controllo sindacale, come spesso si è verificato nell'esperienza delle 150 ore.  — la introduzione, a lungo termine, di un sistema unificato di contributi assistenziali, erogati sulla base del reddito percepito più che sulla appartenenza a date categorie o sul verificarsi di date situazioni (mancanza di un lavoro, ad esempio).  In questo senso si può considerare un primo passo l'istituzione del SALARLO MINIMO GARANTITO ma la prospettiva dovrebbe essere un sistema di imposta negativa sul reddito. Ma va sottolineato chiaramente che le prime cose da fare riguardano il buon finanziamento della macchina statale e del sistema politico, cose di cui si parla ampiamente in altre parti di questo programma.  L'attenzione dei liberali, comunque, si concentra su due gruppi sociali particolarmente svantaggiati:  — i giovani disoccupati  — le donne.  I giovani disoccupati  II problema dell'occupazione giovanile, non ha trovato nella legge governativa un'adeguata soluzione, confermando i dubbi espressi dai rappresentanti liberali in sede di discussione in Parlamento.  Sull'argomento, il Peli ribadisce legge del 1976 che trae ispirazione  da due considerazioni sulle cause del fenomeno della disoccupazione giovanile: la rigidità del rapporto  di lavoro, per cui le imprese tendono a non assumere per evitare problemi in caso di crisi dì produzione, ed il costo del lavoro, soprattutto, per quanto riguarda il peso degli oneri sociali.  I liberali però credono che la vera soluzione al problema sia nella ripresa dello sviluppo, nella riforma delle leggi che attualmente irrigidiscono il mercato del lavoro e in una diversa politica dell'istruzione. In questo senso, soprattutto, i liberali ribadiscono la necessità di separare l'acquisizione di un titolo di studio dalla garanzia del posto di lavoro e ricordano la loro posizione a favore dell'abolizione del valore legale del titolo di studio.  Le donne.  La donna, è tuttora sottoposta ad una serie di specifici condizionamenti culturali, economici, sociali che la svantaggiato pesantemente nelle sue possibilità di realizzazione personale. Sotto il profilo della uguaglianza delle opportunità, quindi, la donna si trova In una condizione di diseguaglianza sostanziale nei confronti dell'uomo. Se poi a queste condizioni di sfavore, tipiche della condizione femminile, si aggiungono le diseguaglianze economiche, si può senz'altro concludere che la donna di condizione meno ambiente è l'elemento maggiormente emarginato e subordinato, nei confronti del quale le opportunità sono decisamente minime. Basta analizzare qualsiasi situazione sociale sfavorevole (aree di immigrazione e aree depresse), per rendersi conto che, all'interno di questa situazione, la donna occupa senza dubbio l'ultimo posto.  Perciò è insufficiente un impegno generico di giustizia sociale, per quanto riguarda la condizione femminile, mentre occorre un impegno SPECIFICO per rimuovere gli specifici fattori della diseguaglianza dell'opportunità della donna.  Tali fattori sono di varia natura e risiedono in tutti gli aspetti della società: l'educazione. II costume, la religione e quindi più In generale una cultura che, chiedendo alla donna di essere soprattutto madre, l'ha emarginata dal mondo produttivo e dalla vita civile.  Il Partito Liberale non è stato assente in questo impegno di liberazione della donna dalla sua condizione di « svantaggio nelle opportunità ». Innanzitutto è bene ricordare le proposte di legge liberai sulla propaganda e diffusione dei contraccettivi (proposta nel 1969 e poi nuovamente nel 1972), che costituivano già un primo passo per prevenire e ridimensionare il drammatico problema dell'aborto, e la legge sul divorzio presentata con i socialisti. Per venire a tempi più recenti, in primo piano è stata la presenza del Partito nella battaglie per i consultori, sia con le proposte di legge regionali per una corrette organizzazione degli stessi, sia sotto un punto di vista pratico e sostanziale, con il contributo dato alla nascita di associazioni impegnate nella istituzione di consultori privati su tutto il territorio nazionale per l'educazione e l'informazione sessuale e per la diffusione della contraccezione. I liberali danno al problema consultoriale una loro particolare impostazione: il consultorio è visto essenzialmente come un servizio per la coppia, al fine di contribuire alla soluzione dei suoi eventuali problemi medico-sanitari, contraccettivi, psicologici, un punto di riferimento fondamentale per l'educazione (intesa soprattutto come informazione) sessuale e demografica, non solo per i singoli individui, ma anche per quelle istituzioni sociali (famiglia, scuola, ecc.) che intendano svolgere iI loro ruolo in questo campo e necessitino di un valido supporto oltre che di informazione tecnica e scientifica, anche di testimonianze pratiche e concrete. Il contributo del PLI è stato, poi, decisivo nella dibattuta questione dell'aborto; anche in questo caso il Partito ha presentato sue proposte di legge per la legalizzazione dell'interruzione volontaria della maternità ed è sulla sua proposta di legge che, nel confronto parlamentare con lo  schieramento contrario all'aborto, sono convenuti tutti gli altri partiti laici favorevoli alla regolamentazione.  Di fronte alle carenze della legge e alle difficoltà di applicazione della legge stessa. Il PLI ritiene necessario un nuovo impegno in sede legislativa e in sede di attuazione.  Il PLI ha inoltre sostenuto in sede parlamentare la legge per la parità tra i sessi in materia di lavoro e si sta impegnando in sede locale affinché essa non venga continuamente disattesa, come si verifica in molti ambienti economici.  Infine era stata elaborata una proposta di legge sull'educazione sessuale la cui presentazione è stata impedita dall'interruzione anticipata della legislatura. E' questo un punto particolarmente rilevante nella tematica femminile, poiché sono soprattutto le donne che pagano le conseguenze della disinformazione sessuale e della mancanza di rispetto della altrui libertà di comportamento. Sarà, quindi, un altro discorso da riprendere nella futura legislatura.  Per i liberali le donne devono realizzarsi per ciò che esse sentono e vogliono. I marxisti e i cattolici perseguono modelli di società organiche, che vanno conseguite integralmente e che non implicano ne richiedono un processo di liberazione dell'individuo dai condizionamenti sociali, ne l'autorealizzazione dell'individuo come singolo, come invece è urgente per le donne. La società liberale permette che ognuno costruisca SÉ stesso e ha in questo principio il proprio motore. L'esclusione delle donne, particolarmente se considerate come « parte » sociale, è in contrasto con una logica di equità, di razionalità e di funzionalità del sistema stesso. Ma se la società liberale ha bisogno delle donne per non negare sé stessa, le donne hanno bisogno di una società articolata che dia loro la possibilità di realizzarsi e del metodo liberate per superare i condizionamenti imposti da una società «chiusa».  Le condizioni per la ripresa dell'economia.  DOVE SIAMO ARRIVATI.  Durante questa campagna elettorale da parte dei partiti di governo si continua a dire che lo stato dell'economia italiana, negli ultimi tempi, è migliorato.  Ciò non è vero, perché se da un lato i conti con l'estero hanno avuto un andamento brillante, e la produzione è in aumento, l'Inflazione e la disoccupazione sono cresciute mentre gli investimenti hanno continuato nella loro caduta.  Ma il risultato che si cerca di mostrare come più importante, il miglioramento dei conti con l'estero, è puramente temporaneo, ed è stato raggiunto a prezzo di una grave stasi produttiva e grazie a una serie dì circostanze favorevoli sui mercati dei cambi e alla attenta politica della Banca d'Italia. Non si tratta, dunque, di una trasformazione strutturale che abbia reso l'Italia più indipendente. I vincoli internazionali continueranno ad essere determinanti, e dimostreranno tutta la loro importanza nel prossimo futuro, quando la permanenza dell'Italia nel sistema monetario europeo diventerà sempre più difficile.  Riguardo allo Sme, e alle possibilità di permanenza dell'Italia in un sistema economico europeo, i liberali guardano con estrema preoccupazione alla completa essenza di quelle misure di politica economica necessario a mantenere l'Impegno preso a dicembre coi partners della comunità.  A dicembre dell'anno scorso, i liberali hanno sostenuto con tutto il loro Impegno la necessità di una adesione italiana al sistema monetario europeo, ma hanno anche richiamato il governo alle sue responsabilità riguardo all'elevato tasso di inflazione che rende, a lungo andare, impossibile la nostra presenza nello Sme. Se sotto l'impegno di attuazione del piano Pandolfi di lotta all'inflazione il sostenere l'adesione italiana allo Sm era una manifestazione di coraggio e responsabilità, ora a sei mesi di distanza dalla trattativa con la CEE sarebbe illusorio continuare a sperare In una facile e duratura presenza a fianco di paesi con monete più forti di quella Italiana.  Per questo i liberali denunciano la gravissima responsabilità che il governo e la maggioranza che la ha sostenuto fino a poco tempo fa si sono assunti con il loro comportamento che ha, di fatto, fermato l'attività di politica economica nel pane, rimandando a un futuro sempre più  incerto l'inizio di una seria politica contro l'inflazione e la degradazione dell'apparato produttivo.  Per ('Italia la presenza stabile e paritaria all'interno dell'Europa unita è un obiettivo politico che può incontrare, non solo nell'attuale alto livello di inflazione, ma anche nel ritardo accumulato dal paese nello sviluppo dell'apparato produttivo, della tecnologia e delle infrastrutture, ostacoli forse insuperabili.  Oltre che sul fronte internazionale, la politica della grande maggioranza ha dimostrato la sua insufficienza anche sul lato interno.  Qui si è visto come la società civile abbia saputo rispondere alla crisi con molta più iniziativa del mondo politico che la governa. Ma questa risposta avviene spesso contro la legge e la volontà politica espressa dalle maggioranze. Contro la legge perché sembra che per continuare a produrre in modo efficiente sia necessario infrangere ogni sorta di regolamento o legge; contro la volontà politica, perché la scelta che sembra emergere dal caotico comportamento degli ultimi governi continua ad essere a favore di una redistribuzione piuttosto che di un accrescimento della ricchezza.  In questo stato di quasi incompatibilità fra i comportamenti dei singoli e l'azione di governo si è creata una situazione pericolosissima per la stessa sopravvivenza della democrazia: tutti o quasi tutti si trovano ad essere « complici » di qualche reato, ricattabili da questa o quella corporazione, da questo o quel potentato politico. Questa generale complicità si traduce in una forma gravissima di lotta fra poteri che vede la magistratura al centro di inchieste, come quella sulla Banca d'Italia.  in cui al dovere di fare giustizia sembrano unirsi, troppo spesso, interessi politici di parte.  In questa situazione il cittadino si chiede:  — è possibile una ripresa dello sviluppo senza trovarsi, fra sei mesi, al punto di un paio d'anni fa?  — è possibile stare insieme agli altri paesi europei senza dover continuamente passare per il «parente povero»?  — è possibile lavorare, produrre, senza andare contro mille e una leggi, regolamenti, grida?  — è possibile avere uno stato, un'amministrazione pubblica che lavorino PER E non CONTRO gli individui, che facciano in modo che lo sforzo di tante persone sia più produttivo""?  I LIBERALI SONO CONVINTI CHE CIÒ SIA POSSIBILE A PATTO CHE AL VERTICE DELLO STATO, NELLA CLASSE POLITICA, VI SIA UN PROFONDO CAMBIAMENTO NEL METODO DELL'AZIONE DI GOVERNO; OLTRE CHE, OVVIAMENTE, NEL SUOI OBIETTIVI.  Un primo modello di questa volontà di cambiamento nel metodo è proprio QUESTO PROGRAMMA che si differenzia, nella sua stessa struttura dalle tradizionali liste di buoni propositi e promesse a singole parti sociali e categorie.  Ai liberali interessa soprattutto, chiarita la loro preferenza per un sistema di economia sociale di mercato, aperta all'esterno, determinare le PROCEDURE ed i CRITERI D'INTERVENTO dell'operatore pubblico nelle decisioni finanziarie e legislative e negli interventi correttivi dei mercati.  TRE ANNI DI NON GOVERNO DELL'ECONOMIA  Qualcuno ha osservato che dal gennaio dello scorso anno, mese della caduta del 'governo sorretto dall'astensione dei partiti dell'arco costituzionale, la politica economica è praticamente ferma. Malignamente si potrebbe osservare che in questo stesso periodo la produzione industriale ha cominciato a crescere. Può essere una coincidenza, ma ormai tutti si sono accorti del fatto che l'economia va avanti senza, nonostante, l'azione di governo. Ed è una fortuna, perché negli ultimi tre anni si è avuto un vero e proprio non-governo della economia. La volontà democristiana di allargare la maggioranza ai comunisti, la necessità di mediare le decisioni di politica economica fra forze con visioni divergenti delle priorità e degli obiettivi di politica economica oltre che dei mezzi necessari, hanno portato a una stasi che si paga in termini di mancato sviluppo e crescente tensione sociale. Il risultato è di fronte a tutti noi;  tempi lunghissimi per approvare leggi mal fatte, perché contenevano tutto ciò su cui tutti potevano « cedere » e poco della sostanza « riformatrice»; la gestione di una politica di stabilizzazione, qual era quella contratta coi Fondo Monetario Internazionale condotta a metà e in mezzo a mille esitazioni; il persistere di situazioni industriali aberranti (vedi la chimica) che non trovano riscontro nei paesi nostri concorrenti.  La grande maggioranza, soprattutto, ha governato (quando ha governato) nel senso sbagliato, perché con una mano ha imposto (almeno per un certo periodo) all'economia una politica di austerità monetaria da economia « libera » e con l'altra ha continuato a imporre soluzioni dirigistiche nelle leggi e nelle decisioni particolari. L'esempio classico è tutto il dibattito SULL'AUSTERITÀ E sul PATTO SOCIALE che dimostra come non solo si sia preso completamente atto della crescente sindacalizzazione e corporativizzazione della società italiana, ma si FACESSE CONTO SU DI ESSA (dimenticando l'esperienza inglese) per gestire l'inevitabile recessione.  Ma ciò ha condotto all'emarginazione di fasce sempre più ampie di cittadini dal processo PRODUTTIVO E DECISIONALE.  I LIBERALI SONO CONTRARI, PERCHÉ LO CONSIDERANO PERICOLOSO PER (A DEMOCRAZIA, A UNA GESTIONE DEL RISANAMENTO DELL'ECONOMIA CONTRATTATA SOLO O IN GRAN PARTA CON LE PARTI SOCIALI. LA ASSUNZIONE DI RESPONSABILITÀ E  di decisioni attraverso un processo di contrattazione con partiti o parti sociali non offre nessuna delle garanzie di efficienza del mercato economico e nessuna delle garanzie di rappresentatività democratica, del meccanismo di scelta attraverso trasparenti maggioranze e dibattiti parlamentari. Essa è un SINTOMO DELLA CRISI, NON UN MEZZO PER SUPERARLA.  La grande maggioranza, poi, di fronte a documenti più innovativi, implicanti scelte generali e necessario come il piano Pandolfi, ha dimostrato una assoluta incapacità a raggiungere un minimo di consenso.  Non solo il piano Pandolfi è stato palleggiato a non finire fra sindacati e partiti, ma è stato lentamente snaturato col passare del tempo fino a trasformarsi in quel documento ben più « tradizionale » (soprattutto per i silenzi sulle parti fondamentali) che è il piano triennale, Per concludere, non è vero, come si cerca di far credere, che questa maggioranza abbia saputo affrontare l'emergenza dell'economia.  Il governo non parla dell'aumento dell'inflazione, particolarmente preoccupante in questi ultimi tempi, non parla dell'aumento irrefrenabile della spesa e del deficit pubblico, non parla della diminuzione degli investimenti produttivi, non parla della stagnazione e dell'aumento della disoccupazione giovanile, non parla infine delle crisi settoriali derivanti da innovazioni legislative demagogiche (basti per tutti l'esempio dell'edilizia). Alla politica, o meglio alla mancanza di politica del governo di emergenza, immobilizzato dalle contraddizioni tra le componenti politiche della sua maggioranza, i liberali hanno contrapposto e contrappongono una linea politica che pone in primo piano i diritti e le libertà dei cittadini.  UN FATTO NUOVO: L'ITALIA PARALLELA.  Nel corso degli ultimi due anni dopo la pubblicazione di alcune indagini sul mercato del lavoro condotte con metodi più attenti di quelli usati dall'istituto centrale di statistica si è constatata l'esistenza di un ampio settore produttivo, che occupererebbe milioni di persone, a tempo pieno o a tempo parziale, nascosto all'occhio «ufficiale», sommerso sotto l'Italia apparente, spesso meno efficiente.  Non solo: oltre allo sviluppo di fasce sempre più ampie di produzioni condotte in situazioni di estremo decentramento, con lavoro a basso costo ed alta mobilità (in pratica completamente privo di ogni garanzia) si è verificato un altro fenomeno, la riscoperta e la rinascita del mercato dove esso era stato eliminato dall'intervento pubblico.  Anche se questa Italia parallela (che produce una cifra pari al 20-30 per cento del reddito nazionale) ha permesso alla società italiana di « galleggiare » sulla crisi, essa è pur sempre un salvagente, una zattera di salvataggio, non una nave su cui proseguire il viaggio verso l'Europa.  Non solo. Essa è, da un punto di vista sociale ed economico, disgregante, immorale, inefficiente (almeno nel lungo periodo) e contraddittoria.  DISGREGANTE perché l'ingresso sul mercato del lavoro attraverso forme « nere » si rivela spesso un parcheggio senza uscita. L'abbiamo già detto parlando della emarginazione, e lo ripetiamo: l'ingresso nel mercato del lavoro clandestino NON è l'ingresso nella società civile.  IMMORALE, perché è vergognoso che si debba fare affidamento su situazioni di grave sfruttamento e di lavoro in condizioni dannose o insicure per difendere la facciata « socialmente avanzata » della nostra legislazione sul lavoro.  NEL LUNGO PERIODO INEFFICIENTE, perché anche se è vero che col progresso tecnologico il decentramento produttivo può avvenire in condizioni competitive, spesso esso significa una INVOLUZIONE DELLA CAPACITÀ PRODUTTIVA E dunque una perdita, entro breve, della competitività internazionale.  CONTRADDITTORIA perché una situazione in cui ciò che funziona è fuori legge deve trovare nella classe politica una risposta costruttiva, pena un allargamento del fossato che la separa dalla società civile.  Non solo, c'è un'ampia settore dell'economia costretto ad agire fuori legge. C'è anche una evidente sproporzione fra efficienza del settore privato ed efficienza del settore pubblico.  In concreto l'intero settore privato riesce ad avvicinarsi al livello di efficienza media dell'Europa occidentale, mentre il settore pubblico è caratterizzato da una inefficienza di tipo balcanico-medio orientale;  per questo motivo esso inceppa ed ostacola l'attività del settore produttivo privato e rende problematiche le libertà dei cittadini e ne condiziona negativamente la qualità della vita. Gli ultimi governi non hanno fatto niente di concreto per porre rimedio a questa situazione, anzi hanno contribuito a peggiorarla. Ciò, sia perché non hanno avuto il coraggio di affrontare l'eventuale scontento di limitati settori della burocrazia pubblica di fronte a incisive riforme, sia perché il caos amministrativo consente alle forze di governo azioni clientelari, che un'amministrazione chiara ed efficiente renderebbe più difficili o quanto meno palesi.  Il senso delle proposte dei liberali è invece quello di farsi interprete della « politica sommersa » che, in parallelo all'« economia sommersa », pone in evidenza la volontà dei cittadini di sottrarsi agli innumerevoli « lacci e lacciuoli » che le bardature legislative, burocratiche e corporative vogliono imporre a tutti i costi.  QUALE ECONOMIA VOGLIONO I LIBERALI.  Quale Italia vogliano i liberali lo si può capire da tutto il programma. Per quanto riguarda l'economia i liberali sosterranno una politica con queste caratteristiche:  a) fiducia nell'economia di mercato concorrenziale, e lotta a ogni forma di distorsione dei mercati, dovuta alla presenza di monopoli, inutili regolazioni pubbliche, rigidità nei prezzi.  b) Intervento dello stato con due scopi: di operare quelle scelte che il sistema del mercato non riesce a mettere in evidenza e di garantire, con una opportuna politica redistributiva e innovativa, la partecipazione di tutti I cittadini alla produzione e al consuma della ricchezza,  e) Integrazione nel sistema economico europeo rispettandone dunque gli standards e le condizioni.  Si tratta di cose non nuove. Purtroppo per l'Italia sono in gran parte una REALTÀ DA COSTRUIRE non, come qualcuno sostiene, una BRUTTA ESPERIENZA DA LASCIARCI ALLE SPALLE.  I liberali sono convinti che le attuali difficoltà economiche dell'Italia derivino in buona parte da un fondamentale cambiamento che si è avuto nel modello di sviluppo italiano. Questo cambiamento ha sostituito l'obiettivo della redistribuzione del reddito all'obbiettivo della produzione di un maggiore reddito reale.  La differenza fra la somma crescente delle richieste e la quantità decrescente delle realizzazioni è stata colmata e misurata dall'inflazione, che l'autorità monetaria, su indicazione politica, ha dovuto finanziare.  La necessaria qualificazione sociale dello sviluppo italiano è stata impedita dall'eccesso delle richieste spesso corporative e particolari, ed ancor più dalla progressiva riduzione delle nuove risorse destinabili agli impigli sociali.  I liberali ritengono che la massima priorità sia quella di allargare le risorse prodotte e disponibili.  Solo recuperando maggiori spazi reali è possibile destinare più risorse ai grandi interventi sociali senza colpire il sistema economico. Per raggiungere questi obiettivi attraverso uno sviluppo economico che sia al servizio di una società più libera e più giusta i liberali propongono una serie coordinata di azioni e di provvedimenti che sono indicati qui di seguito.  — la riforma dello stato, delle dimensioni e dei criteri del suo intervento.  — la difesa della moneta e la politica di rientro verso uno stabile livello del prezzi.  — razione sui MERCATI (dei fattori produttivi e dei prodotti) per rendere loro la flessibilità e la competitiva necessario al loro funzionamento.  —— il recupero, su basi completamente rinnovate, della politica sociale come garanzia per tutti i cittadini di possibilità di partecipazione all'attività economica e civile anche in presenza di necessario ristrutturazione nell'apparato produttivo e nella distribuzione della occupazione.  QUALE STATO E QUALE BILANCIO PER UNA POLITICA ECONOMICA LIBERALE  La crisi italiana non è diventata irreparabile solo perché la vita del paese passa attraverso le leggi e le prescrizioni politiche come l'acqua attraverso una inferriata.  Il partito liberale è per tradizione il partito dello stato: la tradizione liberale è la tradizione dello stato laico di diritto, del buongoverno, delle riforme democratiche, dei diritti civili. Dunque i liberali non vogliono lo stato assente, MA LO STATO EFFICIENTE: ma perché lo stato sia efficiente bisogna riportarlo dentro i suoi confini. Bisogna farla finita con lo statalismo deteriore.  Troppa ingerenza dello stato vuoi dire troppo poco senso dello stato,  UNO STATO CHE HA LA PRETESA DI PROVVEDERE A TUTTO E A TUTTI FALLISCE ANCHE NEL SUOI COMPITI ESSENZIALI.  UNO STATO TANTO GRANDE DA DARCI TUTTO CIÒ CHE VOGLIAMO È ANCHE UNO STATO TANTO GRANDE DA PENARCI VIA TUTTO CIÒ CHE ABBIAMO.  I liberali si propongono un'azione a fondo per ridimensionare l'attuale onnipotente statalismo. Attraverso un'azione generale, con l'appoggio degli specifici provvedimenti indicati di seguito, il Pii vuole ricondurre la presenza dello stato nell'economia entro i confini del suo specifico ruolo, che è quello della FISSAZIONE DI REGOLE, dell'indirizzo generale, della realizzazione in proprio di compiti indiscutibilmente statali.  Il Pii non intende vietare, ostacolare o anche solo contestare per principio gli sconfinamenti dell'azione pubblica fuori del campo di sua stretta competenza. Ciò che i liberali richiedono, all'azione pubblica nell'economia, è l'obbligo di rispettare almeno quattro condizioni.  PRIMA: fazione pubblica nell'economia deve essere trasparente. In particolare si deve sempre distinguere la azione specificamente « economica » e produttiva dagli obiettivi sociali che lo stato si propone con il suo intervento produttivo. La parte sociale deve essere chiaramente identificata e il suo costo deve essere quantificato in modo esplicito; e, ogni volta che la distinzione è possibile, deve essere coperto con stanziamenti a parte.  SECONDA: non si deve confondere l'obiettivo della realizzazione con l'affidamento della attività realizzatrice.  Questa regola evidentemente, può essere rispettata solo se si distinguono i costi dell'attività produttiva dai costi degli obiettivi sodati, che vanno calcolati e coperti a parte.  TERZA: devono essere ampliate nelle leggi e fatte rispettare le incompatibilità tra le cariche governative ED amministrative e le cariche nelle imprese pubbliche.  QUARTA: È necessaria una razionalizzazione nella ripartizione delle competenze pubbliche tra l'amministrazione centrale, le amministrazioni locali e gli enti pubblici,  — La programmazione  II settore pubblico italiano ha dimostrato di non saper programmare neppure la sua propria azione. La base di una programmazione valida  in un paese ad economia mista, deve essere un quadro di certezza delle azioni pubbliche.  La programmazione deve chiarire Innanzitutto quali sono le regole e i grandi obiettivi di fondo che le forze sociali accettano di condividere, Da questo quadro deriva un preciso vincolo per qualunque provvedimento pubblico; anche gli interventi congiunturali dovranno essere compatibili con gli obiettivi di lungo periodo. Così potrà essere evitato o ridotto l'enorme danno che è venuto da anni di rappezzamenti congiunturali  precipitosi ed incoerenti, che hanno portato all'ingovernabilità il sistema italiano.  I programmi dovranno essere sviluppati fino agli specifici interventi realizzatori.  Però, a giudizio del PII. dovrà essere radicalmente cambiata l'ottica che oggi prevale per le realizzazioni di interesse sociale. Oggi si bada soprattutto, o esclusivamente» al momento della spesa per l'investimento (ovviamente per quella piccolissima parte della spesa pubblica che va in investimenti invece che in spese correnti): non si programma sufficientemente la successiva gestione delle opere realizzate, la produzione di beni e servizi che ne deve derivare, i problemi organizzativi che vi sono collegati.  — L'esplosione della spesa pubblica.  Secondo le previsioni, nel 1979 il settore pubblico spenderà 144.092 miliardi di lire. Il che significa che lo statalismo costerà oltre due milioni e cinquecentomila lire a persona, uomo o donna, vecchio o bambino:  oltre dieci milioni l'anno per una famiglia di quattro persone!  Il deficit del settore pubblico allargato, sempre secondo queste stime, si aggirerà intorno ai 37.000 miliardi di lire.  Che fare di fronte a questa esplosione del settore pubblico che rischia di incrinare non solo le strutture dell'economia ma quelle della stessa democrazia?  I liberali sanno bene che le possibilità di intervento con effetti Immediati sono purtroppo molto limitate.  Bisogna quindi, collateralmente alle possibili manovre di effetto immediato, impostare subito una politica di riduzione della spesa e del deficit futuri.  In questo senso la nuova legge sulla contabilità dello stato e sulla programmazione finanziaria è, a giudizio dei liberali, un passo avanti.  Ma a fianco di questa legge, secondo i liberali, è particolarmente necessario:  — l'Impegno Immediato operante delle forze politiche che sosterranno il prossimo governo a votare in Parlamento solo ed esclusivamente quelle nuove e maggiori spese che saranno essenziali per le necessità pili urgenti e ravvicinate.  — rigorosa attuazione dell'articolo 81 della Costituzione, secondo le linee della proposta liberale già presentata al parlamento, in modo che ad ogni nuova e maggiore spesa corrente corrisponda una nuova o maggiore entrata tributaria o riduzione di un'altra spesa corrente.  — istituzione di una commissione parlamentare per il riesame e la riqualificazione delle spese di bilancio e dei residui attivi e passivi sia per II bilancio dell'esercizio in corso, sia soprattutto per i bilanci dei prossimi esercizi.  — attuazione di una politica di entrate che, prendendo atto del livello europeo delle nostre entrate fiscali, si indirizzi prevalentemente alla lotta alle evasioni e all'adeguamento delle tariffe dei servizi e dei contributi previdenziali dei settori deficitari. SOPRATTUTTO I LIBERALI SI IMPEGNANO A SOSTENERE UN ADEGUAMENTO DELLE ALIQUOTE DELLE IMPOSTE DIRETTE CHE ATTENUI GLI EFFETTI DELL'INFLAZIONE LA QUALE ACCRESCE AUTOMATICAMENTE LA PROGRESSIVITÀ DELL'IMPOSIZIONE OLTRE QUALSIASI CRITERIO DI EQUITÀ.  Inoltre per l'IVA sarebbe opportuno spostare l'ultima tassazione al passaggio precedente la vendita al consumatore al fine di semplificare i controlli e ridurre l'evasione.  Sul piano organizzativo è necessario attuare con rapidità i provvedimenti tendenti ad:  — una piena mobilità del lavoro tra i vari settori dell'impiego pubblico sia nello Stato che negli Enti locali e pubblici in genere, il cui presupposto è la rapida e progressiva eliminazione della giungla retributiva.  — una produttività del lavoro pubblico adeguata alla necessità delle moderne istituzioni centrali e locali con incentivi e una maggiore responsabilizzazione ai diversi livelli.  A livello locale va innanzitutto rilevato che la recente attuazione della legge 382 ha realizzato il trasferimento delle funzioni amministrative dello Stato alle Regioni ed agli Enti locali senza però risolvere alcuni nodi fondamentali.  A tale riguardo II P.L.I. ritiene essenziale provvedere al superamento della legge comunale e provinciale, largamente inadeguata a soddisfare gli accresciuti compiti delle amministrazioni locali e valutare approfonditamente i diversi e talvolta contraddittori aspetti in cui si articolano i livelli di governo locale per giungere ad un nuovo e più organico disegno istituzionale.  Per quanto riguarda in particolare la finanza locale è necessario consolidare e sviluppare la politica già avviata, tenendo fermi soprattutto i seguenti punti:  — obbligo generalizzato di chiudere i bilanci in pareggio e nell'ambito delle disponibilità finanziate dallo Stato. Le maggiori decisioni di spesa oltre tali livelli dovranno essere totalmente coperte con tributi deliberati dalle amministrazioni locali e prelevati sulle collettività interessate. A tale scopo dovrà essere attribuita agli Enti locali una limitata potestà Impositiva su cespiti dotati di elevato automatismo e con  esplicita esclusione di duplicazioni procedurali quali l'accertamento, senza tuttavia compromettere il sistema fiscale in atto e utilizzando anche l'auspicata riforma dell'attuale ILOR e INVIM;  — responsabilizzazione degli amministratori locali al rispetto del vincoli finanziari sopra enunciati:  — obbligo per le aziende di servizi pubblici municipalizzate di adeguare le tariffe del servizio alle. esigenze del pareggio di bilancio.  — blocco per la costituzione di nuove municipalizzazioni.  Per ciò che concerne la finanza regionale ed il coordinamento della finanza pubblica nel suo complesso è necessario realizzare:  — l’istituzione di una opportuna sede di consultazione fra Stato, Regioni e maggiori comuni per l'elaborazione della politica economica-finanziaria generale.  — l'Istituzione di un sistema organico e periodico di informazione dello Stato sulle dimensioni e sulla composizione delle politiche di spesa (competenza e cassa) delle Regioni e degli altri Eenti locali.  La riforma delle partecipazioni statali.  Il dissesto ed I punti di crisi delle partecipazioni statali hanno oramai raggiunto una tale ampiezza e consistenza da costituire un  elemento destabilizzante di tutto il sistema produttivo e finanziario italiano.  Le direttrici di intervento della politica di risanamento dovrebbero essere le seguenti:  — nessun ulteriore allargamento globale dell'area delle partecipazioni statali.  — una più precisa delimitazione delle causali e dei settori dell'intervento pubblico.  — la drastica riduzione dell'intervento pubblico in quelle aziende e in quei settori in cui tale intervento non è obiettivamente necessario nel quadro di un'economia di mercato aperto.  — adozione rigorosa del principio di produttività e di economicità nella gestione delle PpSs mediante la massima responsabilizzazione e professionalità dei livelli dirigenziali.  In particolare la politica di riordino del settore delle partecipazioni statali dovrà conseguire:  —la massima riduzione possibile degli enti di gestione esistenti.  — una riduzione delle società finanziarie e una conseguente maggiore valorizzazione delle società operative capo gruppo in modo da permettere una organizzazione più omogenea ed una direzione più incisiva della società.  — la riconduzione della funzione della GEPI all'Impostazione originarla della legge istitutiva e la determinazione di un preciso termine temporale per l'esplicazione delle sue funzioni originarie.  Un piano per lo sviluppo senza inflazione.  UN'AZIONE MONETARIA E STRUTTURALE.  Per riportare l'Italia sulla strada dello sviluppo i liberali considerano necessario agire su tre fronti:  — il fronte della stabilizzazione dei prezzi, attraverso una corretta politica monetaria e di bilancio.  — il fronte della azione sul mercati dei PRODOTTI e dei FATTORI PRODUTTIVI, per rendere loro la competitività e la flessibilità che avevano ed è stata persa o che spesso, in Italia, non hanno mai avuto.  — il fronte dell'assistenza dell'operatore pubblico per rendere meno traumatico il processo di riconversione verso un'economia realmente competitiva e aperta. Per quanto concerne l'azione di politica sociale di essa si è già parlato ampiamente nei capitoli ad essa dedicati. Degli interventi sul mercato del lavoro si tratterà nel paragrafo dedicato a questo mercato.  Da più parti, nel corso dell'ultimo anno, anche in concomitanza con l'uscita del Piano Pandolfi, si è accettato un fatto evidente, ma purtroppo sostenuto solo da poche forze politiche negli anni passati:  da QUESTA crisi, con QUESTI tassi di inflazione a due cifre si esce solo con un'azione monetaria e strutturale di medio termine che permetta un progressivo adattamento della realtà economica e delle aspettative degli operatori a tassi decrescenti di aumento della quantità di moneta immessa nell'economia dalla Banca Centrale.  L'inflazione non si vince da un giorno all'altro.  Anche assumendo un potere assoluto sull'economia bisognerebbe fare I conti con le molte distorsioni accumulatesi negli anni e con le aspettative degli operatori, che si abituano col tempo, a « vivere con l'inflazione ». Ma va detto chiaramente che con l'inflazione molto difficilmente «si vive bene». Qualcuno vive bene, qualcuno vive male.  Vive bene lo stato, che con l'inflazione vede diminuire il valore del suo debito, può tenere nascosta la bancarotta, e riesce a Imporre una vera e propria tassa occulta su tutti i cittadini.  Vive bene chi è coperto dalla scala mobile e non vede eroso dall'aumento dei prezzi il valore reale della sua retribuzione.  Vive bene chi può scaricare sui prezzi del prodotti che vende l'aumento nei costi dei fattori che acquista per la produzione.  Ma c'è chi vive male, come tutti coloro che non sono coperti, o sono coperti meno, dal meccanismo della scala mobile. Vive male il risparmiatore, che negli anni passati è stato letteralmente «tosato» dall'inflazione che gli ha mangiato il capitale.  Vive male tutta l'economia, perché l'inflazione danneggia e distorce il meccanismo dei prezzi, che viene sempre meno a svolgere la sua funzione di « indicatore di efficienza » nell'allocazione delle risorse; perché, infine, rende estremamente incerto il futuro e induce gli operatori a investire al minimo indispensabile per continuare l'attività.  Ma l'inflazione è come l'alcool: raggiunta la dipendenza, la rinuncia è costosissima.  Per questo si parla di piani a medio termine: è pura illusione promettere prezzi stabili nel giro di sei mesi, ed è una beffa bloccarli facendo credere che ciò serva a fermare l'inflazione.  IL PLANO DI RIENTRO DELL'INFLAZIONE.  Secondo i liberali, un PLANO DI RIENTRO DALL'INFLAZIONE dovrebbe partire da questo preciso impegno dell'operatore pubblico: di stabilire, e mantenere, degli obiettivi di crescita massima della quantità di moneta o di altri aggregati monetari opportunamente scelti e di riforme strutturali SUFFICIENTEMENTE CREDIBILI DA COSTITUIRE UN VINCOLO (ATTESO) PER TUTTO GLI OPERATORI ECONOMICI.  Si tratterebbe dunque di un IMPEGNO POLITICO, graduale ma anche credibile e dunque rispettato, perché ogni parte sociale saprebbe che qualora « sconfinasse dal tracciato » (chiedendo troppo, concedendo troppo) l'autorità monetaria non interverrebbe più a coprire, con maggiori quantità di moneta, la maggiore voracità di questa o quella corporazione o sindacato. Per condurre in porto questa operazione, ovviamente, è necessario riaffidare al mercato molte decisioni di carattere distributivo che sono ora nelle mani del mercato « politico » e provocano un vero e proprio sovraccarico del potere governativo. E' per questo, oltre che per ragioni di competività e efficienza, che si richiede una azione di intervento sui mercati.  LA RIVITALIZZAZIONE DEL MERCATI  II mercato ha molti limiti, molti difetti. Questo lo ammettono tutti.  Ma chiunque, in base all'esperienza .di questi anni, dovrebbe anche ammettere tre fatti:  — che fino a quando non si inventerà qualcosa di meglio il libero mercato è un buon sistema per permettere la presa di moltissime decisioni riguardanti la distribuzione dei fattori fra le varie destinazioni del prodotto fra i membri della società.  — che il sistema che si è cercato spesso di sostituire ad esso, il sistema politico-burocratico, ha dato nella maggior parte dei casi, pessima prova.  — che, troppe volte, si è decisa la inefficienza del mercato privato e si è sostituito ad esso il sistema politico-burocratico, senza tentare una CORREZIONE DEL MECCANISMO DEL MERCATO PER FARLO FUNZIONARE MEGLIO.  Il risultato di comportamenti legislativi distortivi e incoerenti con la logica di mercato è sotto gli occhi di tutti. La via d'uscita da questa situazione è un'azione politica che renda valore al MERCATO (o meglio AL MERCATI) che sia diretta a una loro VALORIZZAZIONE E MIGLIORAMENTO, non a una loro estinzione.  Una proposta di questo tipo, secondo i liberali, si differenzia profondamente, almeno nei principi, da proposte (come quelle dei comunisti) che si limitino a scoprire, semplicemente, l'utilità di questa o quella parte sociale (dell'impresa privata in generale, della piccola impresa, o delle cooperative), o di una data forma organizzativa (come il « pluralismo»).  L'azione sui mercati, infatti, se condotta con coerenza e coscienza di causa ha quei pregi di generalità che l'azione di difesa (o attacco) di singole parti sociali non ho affatto. L'azione sui mercati permette di agire sull'economia SENZA FARE PREDICHE A NESSUNO, senza richiami ALL'AUSTERITÀ di berlingueriana memoria, senza oziose denunce di « CETI PARASSITARI » o appelli all'« UNIONE DEL ""CETI PRODUTTIVI"" ». Essa infatti, implica una riscoperta delle DIFFERENZE, CONTRO GLI APPIATTIMENTI, delle preferenze dei consumatori contro le decisioni di pochi funzionari, della possibilità di scegliere fra impieghi alternativi del proprio danaro.  L'azione sui mercati, soprattutto, giudica più importante l'interesse del CITTADINO COME SINGOLO piuttosto che come membro di qualche associazione, partito, corporazione, sindacato o fascia d'età; l'interesse del cittadino come CONSUMATORE E CONTRIBUENTE piuttosto che come occupato e produttore. Del resto, è proprio analizzando gli effetti sul consumatore e sul contribuente che si è scoperta, in molti paesi la totale inefficienza di tante politiche « sociali » condotte « in nome del popolo » e risultate, invece, a favore di pochi privilegiati.  Per questo I liberali hanno inserito le loro proposte nell'ambito di uno schema di intervento sui tre mercati fondamentali: quello del LAVORO, quello del CAPITALE e quello dei PRODOTTI. Come tutte le classificazioni anche questa ha dei difetti, ma indica una precisa SCELTA DI METODO che la differenzia profondamente dai programmi e dai comportamenti degli altri partiti.  IL MERCATO DEL LAVORO.  L'Indicatore più evidente delle disfunzioni del mercato del lavoro è la crescita di un mercato del lavoro « parallelo » in cui sono ridotti i vincoli sui costi e sulla mobilità che irrigidiscono quello «ufficiale».  Per i liberali l'esistenza del mercato del lavoro parallelo non è motivo di conforto, anzi: se grazie ad esso molte imprese riescono a sopravvivere e a produrre in condizioni competitive, vi persistono condizioni di pericolosità e assoluta mancanza di GARANZIE PREVIDENZIALI che in una società .civile non si possono tollerare.  Ma i liberali credono anche che all'origine di questa situazione vi siano gravi responsabilità del sindacato che ha preteso trattamenti salariali troppo alti e indifferenziati fra i settori, e soprattutto del legislatore, che ha preferito cedere alle pressioni dei più forti piuttosto che al richiamo della realtà.  In questi anni si è creata una situazione inaccettabile per cui, da un lato, chi ha un lavoro, è protetto dal sindacato e dalla scala mobile ed è «inamovibile»; dall'altro, chi ne è privo e paga per II privilegio degli occupati ufficiali e per la demagogia del legislatore.  La politica dei liberali è volta a reintrodurre FLESSIBILITÀ sul mercato del lavoro, attraverso un'azione sulla MOBILITÀ e di RESPONSABILIZZAZIONE (FALLE PARTI SOCIALI per quanto riguarda il salarlo e le differenze retributive fra i vari settori.  Il primo passo di questa politica, p3rò, è la completa revisione del ruolo dello stato nelle questioni di lavoro e, in genere, nella politica economica.  Invece di accusare i sindacati dì « mancanza di moderazione » quando avanzano richieste incompatibili col quadro macroeconomico, la stato dovrebbe cominciare a moderare se' stesso, nei suoi comportamenti  — di creatore di moneta, mantenendo rigidamente gli impegni e i massimali stabiliti nel piano di rientro e finanziando l'economia solo compatibilmente con gli obiettivi sul tasso di inflazione. Dato questo impegno le responsabilità di aumenti salariali troppo elevati sarebbe unicamente nelle mani dei soggetti interessati, datori di lavoro e lavoratori.  — di datore di lavoro, dando esso stesso il buon esempio, collegando le retribuzioni del pubblico impiego a considerazioni di produttività e professionalità, portando ordine nella giungla retributiva e riorganizzando la sua struttura amministrativa.  — di organizzatore e produttore di norme, offrendo agli operatori un sistema di collegamento e informazione sul mercato del lavoro che sia un aiuto, e non un ostacolo, al buon funzionamento del mercato.  — di realizzare degli obiettivi di POLITICA SOCIALE, creando un efficiente sistema di assistenza finanziaria e formativa ai disoccupati.  Date queste premesse i liberali considerano prioritarie PER RIUNIRE I DUE MERCATI DEL LAVORO le seguenti proposte.  A parere del PLI un primo gruppo di provvedimenti particolarmente urgenti dovrebbe raggiungere lo scopo di consolidare l'attuale occupazione, garantendo una maggiore mobilità, fattore essenziale e prioritario per il riequilibrio produttivo e finanziario delle imprese. Tale mobilità deve essere attuata con la salvaguardia dei redditi dai lavoratori interessati mediante l'intervento di strumenti quali il « salario minimo garantito » o « l'Agenzia nazionale per l'occupazione » e riconducendo alle sue funzioni originali la cassa integrazione. Oltre al consolidamento si dovrà procedere all'allargamento della occupazione. Questo è chiaramente un problema legato agli equilibri generali del Paese, ed al clima politico e sociale più o meno favorevole a una economia di mercato.  Il primo provvedimento che il Pii propone è una riduzione degli oneri sociali fortissima all'inizio e gradualmente ridotta nel tempo, per tutti I veri nuovi posti di lavoro che siano creati nell'ambito di un programma nazionale di rilancio dell'occupazione. Questa misura è non solo possibile, ma conveniente, perché i bilanci pubblici nel complesso hanno notevoli benefici dalla creazione di un nuovo posto di lavoro anche a tali condizioni.  Come scelte di fondo, quanto meno ai fini dell'allargamento dell'occupazione, il Pii ritiene che si debba puntare soprattutto sul perfezionamento delle tecnologie intermedie.  Il problema dell'occupazione giovanile, poi, non ha trovato nella legge governativa un'adeguata soluzione, confermando i dubbi espressi dal rappresentanti liberali in sede di discussione in Parlamento.  Sull'argomento, il PII ribadisce la validità della sua proposta di legge del 1976 che trae ispirazione da due considerazioni sulle cause del fenomeno della disoccupazione giovanile: la rigidità del rapporto di lavoro, per cui le imprese tendono a non assumere per evitare problemi in caso di crisi di produzione, ed il costo del lavoro, soprattutto per quanto riguarda il peso degli oneri sociali.  I LIBERALI PERÒ CREDONO CHE LA VERA SOLUZIONE AL PROBLEMA SIA NELLA RIPRESA DELLO SVILUPPO e, NELLA RIFORMA DELLE LEGGI CHE ATTUALMENTE IRRIGIDISCONO II MERCATO DEL LAVORO E IN UNA DIVERSA POLITICA DELL'ISTRUZIONE. In questo senso, soprattutto, i liberali ribadiscono la necessità di' separare l'acquisizione di un titolo di studio dalla garanzia del posto di lavoro, e ricordano la loro posizione a favore dell'abolizione del valore legale del titolo di studio.  IL MERCATO DEL CAPITALI - II RISPARMIO E GLI INVESTIMENTI  Anche il mercato dei capitali è diviso da troppe sperequazioni e barriere. Sotto razione distorcente dell'operatore pubblico, e della sua fame di risorse, il circuito che dovrebbe trasformare i risparmi delle famiglie in investimenti delle imprese e dello stato si è via allungato e riempito di falle, in una cresciuta intermediazione che ha stravolto il ruolo delle banche e penalizzato fortemente i risparmiatori. Non solo: la politica del credito agevolato ha creato un intreccio di interessi economici e clientelari che ha permesso uno sperpero enorme di risorse. A questo punto il risparmiatore vede il suo rendimento sul capitale assumere spesso valori negativi, mentre all'impresa il denaro preso in prestito costa sempre più caro. L'unico operatore che sembra libero di fare quello che vuole col denaro degli altri è proprio l'operatore pubblico.  Secondo i liberali una riforma del mercato del capitali e del circuito che trasforma il risparmio in investimenti produttivi dovrebbe almeno:  — ridurre l'assorbimento di risorse dell'economia da parte dell'operatore pubblico.  — rivedere completamente la politica del credito agevolato.  — rendere più competitivo il settore del credito.  — rivalutare il risparmio Individuale...  — facilitandone soprattutto l'Impiego presso le imprese attraverso una rivitalizzazione della borsa.  Per quanto riguarda quest'ultimo punto, secondo i liberali oltre il breve termine è necessario migliorare la situazione del risparmio pubblico, oggi fortemente negativo, ed allargare il risparmio delle Imprese, oggi molto scarso. Nel breve termine è per l'Italia indispensabile raccogliere risparmio all'estero per saldare i disavanzi commerciali e per intensificare lo sforzo di investimento particolarmente nel mezzogiorno.  Tuttavia, nel breve termine, la maggior parte degli investimenti non può che essere finanziata dal RISPARMIO DELLE FAMIGLIE ITALIANE. Sia per la sua necessità economica e sociale, sia per il fatto che nel recente passato i risparmiatori hanno subito perdite Inaccettabili, il risparmio famigliare deve essere tutelato e incoraggiato in modo strettamente deciso.  IL PII RITIENE ANZI CHE QUESTA TUTELA SIA UNO DEL PUNTI DI PARTENZA DELLA RIPRESA ECONOMICA.  La tutela e l'incoraggiamento dipendono solo in parte da provvedimenti tecnici. La condizione fondamentale è ancora una volta politica, ed ancora una volta il voto ai Pii rappresenta, in questa direzione, la scelta più chiara e la migliore garanzia. Su piano tecnico, il Pii propone che i depositi a vista e vincolati delle famiglie italiane abbiano una remunerazione più elevata, e comunque meno lontana dal tasso di inflazione.  L'obiettivo può essere raggiunto direttamente con i depositi postali con un adeguamento dei tassi di interesse. Per i depositi bancari, secondo il Pii l'obiettivo può essere raggiunto Indirettamente con due ordini di provvedimenti.  In primo luogo si devono ridurre gli impieghi obbligatori delle banche che avvengono a tassi di rendimento inferiori a quelli del libero mercato. In secondo luogo si deve offrire una maggiore diversificazione nelle possibilità di impiego del risparmio a breve scadenza.  Il Pii propone che le nuove cartelle fondiarie possano essere Indicizzate nel quadro di un fortissimo rilancio dell'afflusso di risparmi verso l'edilizia attraverso la rivitalizzazione del credito fondiario.  Per i titoli a reddito fisso, il PII ritiene necessaria una maggiore diversificazione, che dia spazio a titoli pubblici e privati a breve o brevissima scadenza.  Per le azioni, II PII ritiene utile proseguire sulla strada della chiarezza e del controllo del mercato di borsa, avviata dalla Consob; ma ritiene ancor più necessario che le norme Italiane sulla nominatività e sul trattamento fiscale siano adeguate alla legislazione europea, me' no punitiva di quella italiana. Infine il Pii propone che l'imposta sull'incremento dì valore degli immobili sia modificata in modo da non colpire l'incremento puramente monetario dovuto all'inflazione.  Per fare in modo che questo risparmio possa venire impiegato in Investimenti produttivi, il vero FATTORE DETERMINANTE È UN RITORNO A UN CLIMA POLITICO SOCIALE ED ECONOMICO DI FIDUCIA. Sono però necessari anche del provvedimenti tecnici, di cui si è già parlato nel paragrafo sulla programmazione e qui sopra; per la tutela e la qualificazione imprenditoriale dei finanziamenti, per la revisione delle agevolazioni per gli incentivi a consolidare ed allargare le produzioni.  IL MERCATO DEL PRODOTTI • LA PRODUZIONE INDUSTRIALE.  La terza linea di intervento di una politica liberale è quella sulla produzione, sull'offerta di prodotti e sulla loro distribuzione. Si tratta in sostanza della politica industriale e della distribuzione commerciale.  Quella della riconversione industriale è una storia ancora tutta da scrivere, che è emblematica della totale incapacità di governo della nostra classe politica. Dopo cinque anni che si parla di necessità di riconvertire l'apparato produttivo italiano alle nuove necessità della divisione internazionale del lavoro e della crisi petrolifera l'unica constatazione che si può fare è che l'industria Italiana, quando ha potuto, la riconversione l'ha fatta da se' giorno per giorno.  Nelle leggi, invece, è stato riversato tutta la tradizione peggiore della politica Industriale in Italia, Con la 675, contrariamente a quanto suggerito nella Relazione sullo stato dell'industria, si è continuato a fare unicamente affidamento sul credito agevolato, e si è accettata la logica di piani di settore. In pratica la legge non è servita assolutamente a nulla, salvo che a erogare fondi per le imprese a partecipazione statale.  Per I liberali non era e continua a non essere realistico impostare colossali programmi di riconversione che puntino sull'abbandono di attività esistenti e sulla creazione di nuove e radicalmente diverse attività sostitutive. Secondo il Pii il grosso delle riconversioni, delle ristrutturazioni e delle diversificazioni può avvenire nelle migliori condizioni di economicità all'interno delle Imprese esistenti.  Ciò non significa in alcun modo adottare, come si sta facendo, procedure di salvataggio di colossi irrecuperabili. Anzi II PII ritiene che gli stanziamenti per I puri e semplici salvataggi debbano essere gradualmente dirottati verso l'appoggio ad imprese in difficoltà passeggere. e verso le attività che possano espandersi in condizioni di economicità.  Un altro fondamentale obiettivo, per il PII, è favorire la nascita di nuove imprese, e la crescita delle piccole imprese esistenti. L'importanza di questo obiettivo è tale che il Pii propone l'offerta di un credito imprenditoriale con una garanzia pubblica parziale. La parzialità della garanzia è comunque necessaria per responsabilizzare lo imprenditore e l'istituto che eroga il credito; la percentuale di copertura pubblica potrà essere dosata e manovrata nel tempo in modo da stimolare una massa di credito nella misura ritenuta adeguata.  Oltre ad allargare la base produttiva, è necessario convertire alla logica di impresa il maggior numero possibile di centri di produzione. Questo dovrebbe essere un compito più facile di quanto si creda perché in Italia le energie imprenditoriali, nonostante tutto, non mancano.  Nel settore della distribuzione commerciale occorre promuovere una politica idonea a rimuovere le distorsioni esistenti, salvaguardando i valori della libertà di concorrenza sui quali poggia i! commercio in un sistema di mercato libero e aperto. Le distorsioni più gravi sono dovute alla eccessiva polverizzazione del punti di vendita, tradizionali e al disordinato incremento della grande distribuzione. Per la distribuzione tradizionale caratterizzata da bassa redditività a causa degli elevati costi di gestione che accentuano sempre di più lo squilibrio fra prezzi alla produzione e prezzi al minuto, i liberali perseguono una politica tendente, fra l'altro alla modernizzazione delle strutture commerciali attraverso l'incentivazione di varie forme di associazionismo in direzione sia dell'integrazione orizzontale, (cooperative, gruppi di acquisto, e unioni volontarie fra dettaglianti) sia di integrazione territoriale (unione fra dettaglianti di strade e zone commerciali); la razionalizzazione dei punti di vendita da realizzare anche mediante l'Incentivazione di mini-mercati, self-service ed altre forme similari.  Nei riguardi della grande distribuzione i liberali auspicano una sua più razionale diffusione anche allo scopo di promuovere una sana concorrenza nell'ambito del settore.  IL VINCOLO ESTERNO E LA QUESTIONE ENERGETICA.  — il vincolo esterno  II vincolo con l'esterno non è stato eliminato nel corso di questi anni. Esso è ancora presente, ma può essere attenuato o allontanato nel tempo ricorrendo ad alcuni provvedimenti. Questi provvedimenti, che perciò rappresentano delle condizioni per l'allargamento del prodotto reale e per la qualificazione sociale dello sviluppo, assumono per il PLI un alto grado di priorità.  Il PLI è convinto che il maggiore tra i vincoli derivi non dall'interscambio commerciali, ma dal movimento dei capitali; in una economia aperta I capitali hanno innumerevoli vie per spostarsi. La situazione deve essere risanata alla radice, cioè si deve restituire competività all'impiego di capitai! in Italia. Per allontanare II vincolo estero allo sviluppo, è necessario attrarre In Italia capitali privati. Una misura che può avere una notevole efficacia è quella di garantire la responsabilità in valuta del capitale che gli stranieri prestano o investono in Italia. Ovviamente la garanzia di riesportabilità non si dovrebbe estendere automaticamente agli utili prodotti in Italia.  E' indispensabile rafforzare i programmi di medio e lungo termine per l'espansione in condizioni di economicità, di produzioni nazionali sostitutive delle importazioni.  In tempi più brevi è possibile e necessario, a parere del PLI, intensificare lo sforzo di esportazione, in particolare, il governo italiano, dovrà impostare una politica di presenza commerciale e di promozione all'estero. Dovranno anche essere garantiti i finanziamenti promessi, e la puntualità dei rimborsi delle imposte indirette. Data l'importanza strategica dell'esportazione per il prossimo futuro dell'economia italiana, gli stanziamenti per i sostegni pubblici, potranno essere aumentati. Sul fronte delle produzioni per l'interno, si dovrà esercitare una manovra selettiva del sostegno alla ripresa economica che dia maggiore spazio alle produzioni con moderato contenuto di importazione. Il tipico settore scarsamente importatore e con alti margini di capacità produttivi oggi inutilizzati, è quello dell'edilizia.  Il PLI giudica questi provvedimenti sufficienti ad attenuare il vincolo dall'estero. Resterà però, in ogni caso, la necessità di dipendere da crediti internazionali. Questo credito, governativo o privato, sarà tanto più facile quanto più la scelta elettorale degli italiani sarà stata, contemporaneamente per la collocazione nel mondo occidentale e per l'efficienza.  E' però ovvio che l'apertura internazionale richiede un notevole impegno di presenza nelle sedi mondiali dove si prendono decisioni che ci riguardano. Il PLI - come si vedrà più avanti - giudica che, su questo piano, da molti anni i governi italiani si siano dimostrati deboli, assenteisti, poco informati e poco motivati; troppo spesso le decisioni sovranazionali, in particolare nella CEE, sono state prese senza che l'Italia sapesse tutelare adeguatamente i suoi interessi e le sue impostazioni.  — Problemi dell'energia  Di fronte alla prospettiva di un sempre maggiore costo e di una crescente difficoltà dei rifornimenti petroliferi, si pone la esigenza di una politica energetica, organica che consenta, in tempi brevi, di diminuire la eccessiva e quindi pericolosa dipendenza del nostro Paese dai rifornimenti petroliferi esteri e di reperire da fonti sostitutive le quote aggiuntive di energia necessarie per assicurare lo sviluppo economico e sociale.  Per conseguire questi obiettivi i liberali credono sia necessario portare avanti contemporaneamente più azioni coordinate in vari settori:  I) innanzitutto dare un impulso vigoroso alla ricerca scientifica nel campo delle fonti di energia rinnovabili, con particolare riferimento all'energia solare dal cui impiego su vasta scala potranno venire interessanti contributi alla produzione di energia.  Il) in secondo luogo liberalizzare ed Incentivare l'utilizzazione delle fonti di energia rinnovabili anche per la produzione di energia elettrica di uso privato;  III) in terzo luogo eliminare tutti gli sprechi di energia che sono presenti soprattutto nel campo del riscaldamento domestico. A tale proposito riteniamo sia indispensabile incoraggiare, con cospicui incentivi fiscali, il miglioramento dell'isolamento termico degli edifici essenti che sono stati realizzati prevalentemente in epoche in cui, per II basso costo dell'energia, poco ci si è preoccupati dell'Isolamento.  IV) occorre inoltre sfruttare a fondo le residue possibilità fornite da risorse tradizionali quali l'energia idroelettrica, la geotermica, il carbone, ecc....  V) infine per quella parte della domanda di energia che dopo l'adozione dei provvedimenti predetti, rimarrà scoperta, si dovrà provvedere ricorrendo alla fonte nucleare fino a quando non sarà possibile sfruttare su vasta scala le fonti energetiche «alternative».  I liberali ritengono però che, la realizzazione delle sole centrali elettronucleari realmente indispensabili vada fatta chiamando in causa le Regioni, i Comuni e le Province a partecipare alle decisioni relative alla localizzazione degli impianti ed istituendo comitati di garanti a livello regionale, con compiti di sorveglianza e di tutela della sicurezza delle persone e dell'ambiente.  LA POLITICA LIBERALE PER L'AGRICOLTURA  — perché ci differenziamo dagli altri  II PLI ha sempre sostenuto che l'agricoltura deve essere una attività produttiva simile alle altre: « una industria come le altre ». secondo la definizione di Sicco Mansholt il padre dell'agricoltura comunitaria e quindi la politica agraria deve avere essenzialmente obiettivi produttivistici nel quadro dell'economia sociale di mercato caratterizzata dalla imprenditorialità, dalla professionalità, dal libero scambismo e - quando occorre - da un intervento equilibratore dei pubblici poter! sul modello della politica di mercato e delle strutture in atto nella CEE.  Convinti che solo una parte dell'antico mondo agricolo Italiano può tendere a raggiungere questi obiettivi, i liberali, contrari all'assistenzialismo per la parte migliore e più produttiva dell'agricoltura, alla quale vanno dati soltanto incentivi, specie creditizi, sono favorevoli ad una politica di aiuto alle zone rurali più sfavorite. In esse. all'agricoltura tradizionale da conservare più a fini sociali che produttivi, va affiancato un efficiente agriturismo, un artigianato di qualità, l'intensificazione dell'attività silvo-pastorale ed una moderna e razionale attività venatoria e di pesca nel quadro della salvaguardia dell'ambiente e della presenza attiva dell'uomo.  — cosa abbiamo fatto nella VII Legislatura  Nella settima Legislatura le due formule politiche che l'hanno caratterizzata sono emblematiche, anche per quanto concerne l'agricoltura, della incisività dell'azione del PLI.  Nella prima fase della Legislatura, dall'estate del 1976 all'inverno del 1978, il PLI ha fatto parte - spesso in maniera critica in particolare per la politica agraria • della maggioranza della « non sfiducia », partecipando attivamente, attraverso i suoi esperti, al comitato agricolo presieduto dal Prof. Medici dal quale uscì un accordo di massima di politica agraria, annunciato nella primavera del 1977, giudicato sostanzialmente positivo dalla maggior parte delle forze agricole italiane.  Da quell'accordo, che porta anche la nostra firma, sono scaturite DUE LEGGI VOTATE, ANCHE DAL PLI IN PARLAMENTO: QUELLA DEL « QUADRIFOGLIO», cioè un finanziamento decennale programmato per l'agricoltura nel periodo 1978-1988 con l'obiettivo di riassorbire gradatamente II pesante deficit alimentare verso l'estero, producendo una maggior  copia di prodotti agricoli; quella per la utilizzazione delle terre abbandonate.  Nel primo e nel secondo caso ci siamo battuti perché i due provvedimenti, che caratterizzano la Legislatura in campo agricolo contenessero la maggior dose possibile di liberalismo,  CI siamo nel complesso riusciti, per riconoscimento unanime;  probabilmente i due provvedimenti, specie quello per le terre abbandonate, secondo una formula per prima avanzata dai nostri esperti, avrebbe avuto una diversa impostazione ai danni della proprietà terriera se non ci fosse stato, nella sua elaborazione, il nostro apporto.  Ed un apporto tentammo di dare anche sul terzo argomento che è stato al centro dell'attività della settima Legislatura in tema di politica agricola: I CONTRATTI AGRARI.  Il PLI, tra i partiti della « non sfiducia », era l'unico che si era presentato alle lezioni del 1976 con un esplicito programma di pluralismo contrattuale, ritenendo, come riteniamo tuttora, che non si possano ricondurre tutti i contratti agrari all'affitto, secondo la formula coniata per primi dai democristiani, ai danni della mezzadria e colonia, secondo la quale «sul podere non a può stare in due».  Il nostro apporto, inizialmente è stato costituito dalla presentazione, prima al Senato (proposta Balbo) e poi alla Camera (proposta Bozzi-Costa), di due proposte di legge di contenuto analogo sulle « SOCIETÀ agrarie»: contratti associativi nuovi e più moderni, simili a quelli esistenti in altri paesi del mondo, che, insieme al contratto di affitto - Inteso anche questo nella nostra concezione in modo equo, giusto ed efficiente per la proprietà e per l'impresa - sono in grado, a nostro giudizio, di regolare i rapporti nelle campagne.  GII altri cinque partiti mostrano però di voler marciare su tutt'altra strada, cioè su quella che accomuna ideologicamente democristiani e comunisti sin dai tempi della prima legge sull'affitto del 1971 che porta le firme del democristiano. De Marzi e del comunista Cipolla:  la strada di ricondurre, anche forzosamente, tutti i contratti all'affittanza.  Arrivati a questo punto, nella riunione interpartitica del 20 ottobre 1977, I rappresentanti- del PLI presero le distanze dagli altri partiti dichiarando la loro netta opposizione alla trasformazione coattiva della mezzadria e colonia in affitto.  Fu anticipato così, sul terreno della politica agraria, l'atteggiamento di opposizione alla così detta « maggioranza dell'emergenza » che II PLI assunse globalmente alcuni mesi dopo, nell'inverno del 1978.  Il nostro atteggiamento di oppositori, nella SECONDA PARTE DELLA LEGISLATURA, non è stato meno utile del precedente e lo dimostrano due fatti: LE VICENDE DEL CONTRATTI AGRARI CHE HANNO DATO RAGIONE A NOI, come vedremo più avanti; l'iter legislativo del provvedimento sulle associazioni del produttori, al quale abbiamo dato voto contrario in Parlamento con motivazioni che sono molto simili a quelle con le quali le autorità comunitarie pare si apprestino ad inficiare la legge italiana in materia « non conforme alle direttive » della CEE.  — I patti agrari  All'inizio della Legislatura soltanto il PLI era esplicitamente contro la trasformazione non consensuale di mezzadria e colonia in affitto. Al Senato, al momento della prima discussione in materia, ci fu una sola « relaziona di minoranza » in tale senso, quella del liberale, Balbo.  Le nostre tesi - giudicate « obiettive » dal relatore di maggioranza, II socialista, Fabri - cominciarono a far breccia e il PRI si dissociò dalla maggioranza, astenendosi polemicamente nella votazione a Palazzo Madama sul provvedimento con argomentazioni molto simili alle nostre. Anche le destre, sino ad allora sonnacchiose in materia, e non pochi senatori democristiani, cominciarono a mostrare perplessità o decisa opposizione, estrinsecatasi in taluni significativi emendamenti di impronta Imprenditoriale e produttivistica.  Quando il provvedimento sui patti agrari arrivò alla Camera nell'estate scorsa c'era la tendenza ad approvarlo subito nel testo varato dal Senato, come i comunisti insistentemente richiedevano.  I liberali si opposero decisamente, minacciando anche l'ostruzionismo per rivendicare il diritto di ogni ramo del Parlamento di dire la sua.  L'On. Costa, Vice Presidente della Commissione Agricoltura della Camera, annunciò non soltanto la presentazione di una « relazione di minoranza » del PLI, anche a Montecitorio, ma anche - e li fece materialmente vedere ai giornalisti nel corso di una polemica conferenza stampa - l'elaborazione di un migliaio di emendamenti al testo del Senato.  Nella Commissione Affari Costituzionali, l'On. Bozzi, a nome del PLI, si è battuto con serie argomentazioni sulla incostituzionalità della trasformazione in affitto di mezzadria e colonia.  Questo atteggiamento terme del PLI ha messo in crisi la maggioranza; dopo il PRI anche larghi settori della DC sono diventati perplessi in materia.  Per uscire dalla « crisi » i comunisti pretesero ed ottennero sul finire dello scorso anno la convocazione di un « vertice » della maggioranza nel corso del quale fu raggiunto un cattivo compromesso che, non a torto, il presidente della Confagricoltura, rivolgendosi in modo polemico specialmente verso la DC, ha definito un «mostro giuridico».  La crisi di governo e lo scioglimento delle Camere hanno impedito ai liberali di fare scoppiare le contraddizioni che all'interno della maggioranza c'erano, a proposito di questo «mostro giuridico».  Ad una « sfida » pubblica in proposito lanciata dall'On. Costa, all'On, Mazzetta, responsabile agricolo della DC, quest'ultimo si è sottratto, profittando della fine della Legislatura.  LA POLITICA LIBERALE PER LO SVILUPPO DEL MEZZOGIORNO  II PROBLEMA DEL MEZZOGIORNO deve essere riconsiderato nel quadro della nuova realtà del nostro Paese che è profondamente cambiata rispetto a quella dell'inizio degli anni '50, epoca in cui fu iniziata la politica meridionalistica.  La politica di sviluppo meridionale attuata dal Governo purtroppo è oggi ferma su linee di Intervento che. oramai mal si adattano alle mutate situazioni locali e generali.  Il PLI imposta la sua linea programmatica non solo sulla eliminazione degli squilibri antichi tra il Mezzogiorno ed il resto d'Italia ma anche sulla eliminazione di squilibri recenti all'interno dello stesso Mezzogiorno, sorti sulla base di una legislazione e di una politica da tempo inadeguati.  Sul piano operativo occorre PUNTARE in modo prevalente non tanto sui grossi complessi industriali che rimangono isolati nel contesto socio-economico del Sud, ma su attività che meglio si adattino alle vocazioni ambientali ed umane delle varie zone meridionali e siano più Idonee a risolvere il prioritario problema occupazionale.  In questa ottica occorrerà privilegiare l'agricoltura, le attività industriali che utilizzano in loco i prodotti agricoli, la piccola e media impresa, l'artigianato, il turismo.  Quanto agli strumenti per la realizzazione di una efficace politica meridionalistica i liberali dicono basta all'immorale clientelismo fin qui di seguito e che ha portato ad una enorme dispersione di risorse finanziarie ed umane.  Per evitare il ripetersi delle delusioni del passato l'azione dello Stato per il Mezzogiorno dovrà basarsi non solamente su aiuti finanziare agli imprenditori ai momento dell'impianto dell'impresa - anch'essi certamente indispensabili - ma anche, e soprattutto, su provvidenze e misure atte a rendere concorrenziali i costi di produzione del Sud rispetto al Nord e ai mercati di consumo del  Centro-Europa. Bisogna permettere agli operatori meridionali di agire in condizioni di parità con i rimanenti operatori nazionali. In questo senso lo Stato dovrebbe preoccuparsi oltreché di colmare le carenze infrastrutturali, esistenti nel Sud, di incidere in modo determinante sui costi di produzione e di gestione delle imprese medirionali, diminuendone il peso.  Cambiare l'Italia. Unire l'Europa.  II nostro programma per le elezioni del 3 e del 10 giugno si riassume in una indicazione: IN ITALIA COME IN EUROPA.  Le istituzioni pubbliche, le attività produttive, i servizi sociali funzionano mediamente in Europa meglio che in Italia perché in Europa è mediamente più forte la democrazia liberale, nella realtà sociale e civile e nei partiti che la rappresentano.  DOBBIAMO CON II VOTO DEL 3 E 10 GIUGNO RIAGGANCIARE ('ITALIA ALL'EUROPA. CAMBIARE IL 3 GIUGNO ('ITALIA CON II VOTO DEGLI ITALIANI PER UNIRE II 10 GIUGNO L'EUROPA CON II VOTO DEL LIBERALI E DEL DEMOCRATICI EUROPEI.  PER ARRIVARE II 10 GIUGNO AD UN RISULTATO ELETTORALE CHE RAFFORZI L'OBIETTIVO DELL'UNIONE POLITICA EUROPEA, DOBBIAMO OTTENERE II 3 GIUGNO UN VOTO NAZIONALE CHE SEGNI LA SVOLTA DELLA POLITICA INTERNA ITALIANA.  La necessità di questa svolta è nelle cose, nella realtà che da peso e gravita alla parola «emergenza».  Se si guardano gli aspetti sostanziali dell'emergenza, gli aspetti del dissesto che ci allontana e differenzia dall'Europa, si vede che il, dissesto italiano consiste essenzialmente nella disfunzione dei comportamenti pubblici: II DISSESTO ITALIANO O IL DISSESTO DELL'ORDINE PUBBLICO, DELLA FINANZA PUBBLICA, DEL SERVIZI PUBBLICI.  IL DISSESTO ITALIANO È NELLA SPROPORZIONE E NEL CONTRASTO TRA LA CAPACITÀ DI RESISTENZA E DI INIZIATIVA DEL CITTADINI E II BASSO RENDIMENTO SOCIALE DELLE PRESTAZIONI PUBBLICHE.  Se ciò è vero, se esiste questa sproporzione fra la capacità dei cittadini e le capacità del sistema pubblico, questo equivale a dire che GLI ITALIANI MERITANO UN GOVERNO MIGLIORE: la prima cosa da cambiare per uscire dalla emergenza e per ravvicinare l'Italia all'Europa è il metodo di governo, LA SCELTA VERA È QUELLA FRA LO STATO ASSISTENZIALE CLIENTELARE E PATERNALISTA, CHE IN TERMINI DI FORMULA È ANCHE LO STATO DEL COMPROMESSO STORICO, E LO STATO LIBERAL-DEMOCRATICO, STRUMENTO DI UNA CITTADINANZA MATURA E RESPONSABILE.  Ora il ripetersi delle elezioni anticipate, segnando la crisi delle istituzioni, riaccende il dibattito sulle ipotesi di riforma; ma prima di inoltrarsi nelle ipotesi ricorrenti delle modifiche alla forma delle istituzioni, occorre chiedersi « quale stato? » Lo Stato clientelare o lo Stato liberale? E occorre aggiungere un'altra domanda: In che direzione ha proceduto finora il partito di maggioranza relativa; nella direzione dello Stato liberaldemocratico, o in quella dello Stato clientelare e populista? E se è giusto dire, come a noi sembra giusto, che su questa scelta fondamentale la Democrazia Cristiana appare quanto meno incerta e divisa, perché all'indubbia coscienza democratica di quel partito si frappongono e sovrappongono altrettanto indubbie propensioni a dilatare in tutti campi la ragnatela delle clientele, una terza domanda si deve porre agli elettori: davvero si può credere che per risolvere la crisi delle Istituzioni si debbano premiare i personaggi e le tendenze politiche che più direttamente ne sono stati responsabili?  E' forse segno di effettivo senso dello Stato agitare durante la campagna elettorale l'ipotesi di una legge elettorale maggioritaria che contiene implicita la previsione del quarto scioglimento anticipato delle Camere entro pochi mesi? E"" una dimostrazione di senso dello Stato aver imposto che la sorte delle Camere fosse legata alla sorte della maggioranza fra democristiani e comunisti? E' stato una dimostrazione di senso dello Stato Imporre a due senatori democristiani di negare il voto al governo democristiano, per ottenere la caduta del governo e coinvolgere In essa quella del parlamento?  LA RISPOSTA PER I LIBERALI È ANCHE TROPPO FACILE, NON SI PUÒ PENSARE DI RESTAURARE LO STATO E CONSOLIDARNE LE ISTITUZIONI REGALANDO PER LEGGE LA MAGGIORANZA DEL PARLAMENTO AL PARTITO CHE NON HA SAPUTO IMPEDIRNE II DISSESTO, II SACCHEGGIO, L'INEFFICIENZA.  Questo è stato anche nel 1978 il significato non occasionale della nostra opposizione alla maggioranza formata dai democristiani e dai comunisti con il concorso di repubblicani, socialisti e socialdemocratici. Siamo stati oppositori democratici di quella maggioranza, che ora si è eclissata in attesa di rispuntare la sera del 4 giugno.  Se la crisi italiana non è diventata irreparabile, ciò è avvenuto soltanto perché la vita del Paese passa attraverso le leggi e le prescrizioni politiche come l'acqua attraverso una inferriata. Ma dal voto 3 e del 10 giugno deve essere incoraggiata anche questa tendenza che oggi si avverte a fare da sé, riscoprire l'etica della responsabilità, distinguere il giusto merito dal privilegio ingiusto: LA OPPOSIZIONE LIBERALE DEL 1978 DIVIENE ESPRESSIONE DELLA PROTESTA DEMOCRATICA, LA LINEA LIBERALE SI AFFERMA COME DIFESA DEL DIRITTI DEL CITTADINO E DELL'ELETTORE CONTRO ('INTERFERENZA ECCESSIVA DELLA MANO PUBBLICA, L'ABUSO DELLA DELEGA POLITICA.  II partito liberale Italiano è, anche nel simbolo che comparirà sulle schede, il partito dei liberali e democratici europei.  Partito di tradizione nazionale e di fede europeista, il partito liberale ha aggiunto questo richiamo intorno alla sua bandiera per sottolineare da un lato il vincolo di solidarietà e di federazione che unisce i partiti liberai! e democratici in Europa; ma anche per sottolineare che nel partito e intorno al partito si raccolgono in queste elezioni quanti non. hanno deposto l'impegno per una più larga alleanza liberaldemocratica fra i laici non marxisti.  Un simbolo deve essere simbolo di una sostanza. La sostanza è nelle liste dei nostri candidati, che più del passato hanno raccolto adesioni di indipendenti, di personalità liberali attive negli ambienti dell'università, dell'industria delle professioni, del giornalismo.  Il pericolo del sorpasso è passato, si avverte una nuova sensibilità dell'opinione pubblica, l'elettorato tende a emanciparsi tanto dalla soggezione del potere clientelare democristiano quanto dalla soggezione alle massime imperative del linguaggio sinistrese.  C'è nell'Italia insicura una crescente domanda della libertà. C'è la possibilità di RAFFORZARE II PARTITO DELLE LIBERTÀ SICURE.",NA,NA
