"text","cmp_code","eu_code"
"Democrazia Cristiana.  II programma che la Democrazia Cristiana espone al Paese, in un momento decisivo per le sortì della nostra democrazia, indica le linee di orientamento alle quali il Partito intende rimanere fedele e sulle quali impegna i suoi candidati di fronte al corpo elettorale.  Sono linee che si rifanno alle tradizioni e alla identità ideale e politica riconfermate e sviluppate dal XIII Congresso e ripropongono i motivi di ispirazione cristiana che hanno consentito alla DC, nella sua esperienza storica e nella sua volontà elettorale, di qualificarsi come forza popolare di partecipazione e di dialogo democratico. ^  II programma elettorale acquista significato alla luce della scelta congressuale che vede la DC, fuori da ogni pretesa egemonica, pronta, come sempre, a concorrere alla soluzione dei problemi della nazione con un contributo che le deriverà dai consensi elettorali e disponibile a confrontarsi con tutte le altre forze politiche democratiche.  Il programma è, dunque, lo strumento per un confronto che mette in rilievo le differenze esistenti nella ispirazione ideale e culturale delle forze politiche e, nello stesso tempo, rappresenta il punto di riferimento per il dialogo e il dibattito. ma per essere valido e concreto deve essere calato nella realtà politica attuale.  Il punto di partenza non può essere che la grave crisi economica del Paese e i suoi riflessi sul funzionamento delle istituzioni. La crisi è la conseguenza del grande sviluppo economico e della grande crescita delle libertà civili, realizzate a partire dagli anni '60 in tempi relativamente rapidi e con un ritmo che ha messo in evidenza alle forze democratiche, e non soltanto alla DC, i limiti delle preesistenti strutture dell'economia e della organizzazione V dello Stato.  Superare questi limiti attraverso un rinnovamento ed un ampliamento dell'apparato produttivo della società italiana, instaurando nuove forme di organizzazione della libertà nel quadro delle istituzioni pubbliche che le garantiscano, è il compito fondamentale degli anni futuri.  L'impegno immediato, tuttavia, è quello di uscire dalla situazione di emergenza, non in qualunque modo, ma nel modo adegliato a spianarci la strada per un nuovo sviluppo nella libertà.  Anche di recente, a chi ci ha proposto come unico rimedio per superare la crisi economica una formula di puro potere, cioè di un governo di emergenza formato dalla concentrazione di tutti i partiti dell'arco costituzionale, abbiamo risposto con un programma di emergenza proposto dalla maggioranza parlamentare e sul quale abbiamo inteso richiamare la responsabilità della stessa opposizione comunista.  Riconfermiamo questo programma. Lo abbiamo sottoposto alla attenzione di tutti i partiti della maggioranza e dello stesso Partito Comunista nell'estremo tentativo di evitare lo scioglimento anticipato delle Camere. Venne esposto dal Presidente del Consiglio in apertura del dibattito alla Camera dei Deputati, con il quale si è conclusa la VI Legislatura.  Il programma indica alla collettività i sacrifici che si rendono necessari per evitare i rischi di una inflazione incontrollata e di una grave crisi nella occupazione, attraverso il contenimento dei consumi, e mediante una più severa ma più equa pressione fiscale e un aumento dell'impegno produttivo, sia da parte degli imprenditori sia dei lavoratori.  Solo da queste premesse può nascere il rinnovamento e l'ampliamento dell'apparato produttivo, il reperimento e l'impiego di tutte le risorse disponibili, una severa eliminazione degli sprechi e quindi la possibilità di affrontare la politica delle riforme. Le riforme, nel quadro di questo nuovo processo di accumulazione, non si configurano più come un modo di ridurre le dispersioni, sia quelle derivanti da una irrazionale organizzazione di servizi, sia quelle dovute alla scarsa efficienza delle strutture produttive o amministrative.  Su queste basi la DC innesta un disegno strategico che, nell'arco di un quinquennio, porti a superare l'emergenza, a riprendere la strada dello sviluppo e a creare le condizioni perché crisi economiche come l'attuale non possano più ripetersi. In questa prospettiva, gli aspetti del rinnovamento e della espansione dell'apparato produttivo sono complementari ed interdipendenti con quelli delle riforme sociali, delle riforme delle istituzioni, delle garanzie di libertà e di partecipazione. e tutte sono condizionate, sul piano interno e su quello internazionale, alla possibilità che forze sinceramente democratiche, inserite nel quadro europeo ed occidentale, assumano la guida della società che è cambiata.  La DC non si nasconde che i sacrifici necessari per contenere i consumi e per aumentare la produzione non si possono ottenere se non si individuano obiettivi politici di rinnovamento della società e di profonde riforme intorno ai quali mobilitare la solidarietà popolare, impegnare costruttivamente le imprese, aprire spazi di libertà e di partecipazione, garantire la sicurezza dei cittadini con la forza delle istituzioni in un autentico e credibile ordine democratico.  Abbiamo certamente operato in Italia, nel corso dell'ultimo decennio, e per merito dei governi a preminente responsabilità democristiana, un ampliamento delle libertà individuali: nella famiglia, nella fabbrica, nella scuola, nella società. Questo processo di crescita civile è andato avanti di pari passo con un aumento dei consumi individuali in tutti gli strati della popolazione quale mai prima si era verificato.  Da questa realtà, e da alcune inevitabili contraddizioni sul piano sociale che sono venute emergendo in questi ultimi anni nella vita nazionale, è derivata però anche una esplosione di individualismo libertario e, sotto certi profili, anarcoide.  Sembra affiorare in maniera farraginosa un ritorno alla cultura radicale che va ben al di là della consistenza del movimento politico dei radicali e investe largamente l'arco dei partiti laici e perfino alcuni settori del mondo operaio, i quali talora sembrano sottrarsi al controllo della organizzazione sindacale.  Contro questo ritorno all'individualismo esasperato, che sul piano teorico è razionalismo illuministico e sul piano pratico conduce ad una sorta di edonismo, la Democrazia Cristiana richiama i valori di una società a misura dell'uomo e, nelle sue esigenze economiche, culturali e spirituali, ad una libertà che si completa e si vivifica solo all'interno di una corretta ed articolata organizzazione sociale. Per riportare ordine sociale nella libertà, la Democrazia Cristiana è impegnata contro le moderne forme di individualismo anarcoide, così come ha combattuto e combatte ogni proposta o prepotenza che nega il pluralismo politico e comprime o subordina all'egemonia di un partito totalitario lo stesso pluralismo sociale.  Dalla esasperazione individualistica ed asociale nascono i germi della violenza, del rifiuto della legge, della lotta alle istituzioni politiche, sociali e religiose, prime fra tutte, la famiglia e la Chiesa cattolica.  La difesa della famiglia diventa in questo quadro, nella prospettiva degli anni futuri, un punto-cardine del programma democratico-cristiano, il riferimento costante di una politica economica e fiscale che vede i redditi ed i risparmi in termini familiari, di una politica sociale che vede la famiglia più che l'individuo interessata alla politica della casa, della scuola, della società, dell'intera politica di partecipazione nelle istituzioni sociali, e che integra la famiglia pienamente nel tessuto della comunità nazionale.  Si spiega così l'impegno della Democrazia Cristiana ad affrontare i problemi della società in termini di tutela della famiglia, il primo dei nuclei sociali, il più esposto alla disgregazione dell'individualismo libertario.  Particolare rilievo hanno nel programma della DC i problemi dei giovani e delle donne, e, per altro riguardo, la questione meridionale. Sono problemi e questioni non scomponibili. Si identificano con la costruzione stessa di una nuova società capace di realizzare una diversa qualità di vita, di rapporti sociali e di progresso economico.  Tutte le contraddizioni della nostra società sono esplose quando ad una parità di diritti affermata in via di principio si è venuta contrapponendo, in concreto, una condizione della donna, del giovane, della popolazione meridionale, gravate di sacrifici maggiori, dipendenti dagli squilibri dell'attuale organizzazione sociale. Ancora oggi, nonostante gli sforzi profusi dai governi negli ultimi anni, le carenze generali dell'assetto urbanistico e della casa, della scuola, dell'occupazione, dell'organizzazione sanitaria, del sistema dei trasporti pubblici si ripercuotono in modo particolare sulla donna, sui giovani e sulla popolazione meridionale con maggiore intensità e determinano, di fatto, una condizione di inferiorità stridente, ingiusta, incompatibile con l'affermazione di parità dei diritti politici e civili. Fare delle donne, del giovane, del cittadino meridionale altrettanti protagonisti della propria vita in comunità all'altezza dei tempi è possibile solo in una società equilibrata a misura dell'uomo.  Per uscire dalla crisi economica, per avviare la costruzione di questo tipo di società, la DC si rivolge agli elettori ed apre un confronto con tutte le forze politiche indicando alcune essenziali linee di impegno, fra loro complementari, sulla politica estera, sulla politica economica, sulle riforme sociali e sulle istituzioni.  IL QUADRO INTERNAZIONALE ED EUROPEO.  La crescente interdipendenza politica ed economica tra la situazione italiana e quella internazionale impone in questo delicato momento della vita nazionale di considerare le questioni fondamentali del Paese inserite nel quadro della realtà politica mondiale ed europea.  La DC, riprendendo un'antica intuizione sturziana, considera la politica estera come una proiezione a livello internazionale dei vitali interessi politici ed economici della nazione in una visione comunitaria che vede la sua più alta espressione nell'ONU e nella comunità politica europea.  . In questo contesto di popoli liberi permangono immutate, per la Democrazia Cristiana, le motivazioni dell'appartenenza dell'Italia .all'Alleanza Atlantica come elemento di garanzia per il mantenimento della pace mondiale e per uno sviluppo della cooperazione tra i popoli nella libertà.  Questa appartenenza non attenua l'impegno per un nostro autonomo contributo diretto a favorire la/distensione internazionale attraverso la ricerca di strumenti idonei che riducano le tensioni e rafforzino le basi della fiducia. Interpretiamo l'aspirazione universale dei popoli alla pace che deve essere realizzata nella sicurezza, nella cooperazione, nel rispetto reciproco.  La distensione internazionale, per cui operiamo, non significa confusione a livello di ideologie ne tanto meno può essere utilizzata ai fini interni per un superamento di precise distinzioni ideali.  La Democrazia Cristiana nel ribadire la propria adesione a tutti gli atti internazionali diretti al fine della distensione e della pace, riafferma contro ogni interpretazione riduttiva la portata dell'Atto Finale di Helsinki nella sua interezza, affinché non siano disattese le finalità politiche, ideali e morali che hanno motivato la adesione italiana.  La DC ritiene che il processo di liberalizzazione iniziato ad Helsinki possa essere sviluppato anche in aree geopolitiche dell'Est europeo finora non adegliatamente presenti nel processo di distensione tra i due blocchi mondiali.  La presenza attiva del nostro Paese sulla scena mondiale passa attraverso la sua partecipazione leale, costruttiva, di pieno diritto al processo di integrazione europea. La scelta europea dell'Italia è stata una grande intuizione della Democrazia Cristiana. Essa si è venuta realizzando nonostante l'opposizione e le riserve di alcune forze politiche che solo oggi ne riconoscono la validità.  Quello della Democrazia Cristiana non è un vago o equivoco europeismo in cui potrebbero nuovamente aver spazio velleità nazionalistiche ed autarchiche, ma rappresenta, nella continuità ideale, un impegno costante che parte dalla sua stessa base popolare, per una integrazione politica e non solo economica, fondata su idonee istituzioni sovranazionali capaci di assicurare coesione irreversibile allo sforzo di unificazione.  In questo quadro istituzionale, un governo europeo dovrà garantire.  a) capacità decisionale autonoma sulla scena internazionale.  b) efficace solidarietà verso i Paesi in via di sviluppo.  e) coerenza delle diverse politiche comunitarie. Le elezioni dirette del Parlamento Europeo, che la DC italiana auspica e vuole prossime, rappresentano una delle condizioni essenziali di una maggiore dialettica democratica della Comunità e un punto di riferimento necessario per una sostanziale estensione dei suoi poteri, tali da consentirle di svolgere una funzione obiettivamente costituente.  L'attuale situazione di crisi rende ancora più urgente una effettiva solidarietà fra i Paesi membri della Comunità Europea in grado di attuare nel proprio interno uno sviluppo equilibrato che, respingendo ogni Ipotesi di giustapporre una Europa forte ad una Europa debole, superi, con l'apporto di tutti e con adegliati trasferimenti di risorse, le persistenti e gravi ineguaglianze territoriali e settoriali.  Di fronte 'alle attuali ingiustizie nella divisione internazionale del lavoro e nella ripartizione delle risorse, la Democrazia Cristiana ritiene che l'Italia debba attivamente adoperarsi in sede ONU, nelle sue organizzazioni specializzate ed in tutte le altre componenti internazionali, per un nuovo ordine mondiale più giusto e umano. In tale contesto l'Europa politicamente unita è chiamata a contribuire alla definizione di un vero e proprio sistema democratico di gestione comune delle risorse sul piano mondiale.  Le responsabilità internazionali dell'Italia non possono prescindere dalla sua collocazione geografica e politica che attribuisce al nostro Paese il ruolo significativo dell'area mediterranea per l'avvio e lo sviluppo delle iniziative che rendano sempre più stretti e fecondi i rapporti tra i paesi che a tale regione appartengono.  Non è, infatti, senza significato che la DC abbia accolto favorevolmente, pur nelle necessario differenziazioni che derivano dalla storia dei movimenti politici dei cattolici dei diversi paesi europei, l'idea di intese e di collegamenti con quelle forze affini che operano principalmente su scala mondiale e che più genuinamente si ispirano ai caratteri cristiani popolari, antifascisti che animano i democratici cristiani italiani.  LE SCELTE FONDAMENTALI DI POLITICA ECONOMICA.  L'economia occidentale sta già superando le difficoltà di una crisi che troppo affrettati e interessati pronostici avevano definito come fatale e definitiva.  Anche il nostro Paese ha l'opportunità di inserirsi in questo cammino di ripresa purché vengano abbattuti diaframmi che impediscono all'attuale aumento della domanda e della produzione di trasformarsi in una ripresa degli investimenti. È evidente, infatti, che, per consolidare questa opportunità di ripresa, occorre riprodurre il quadro delle compatibilità tra la formazione e la distribuzione delle risorse, senza il quale diviene impossibile frenare il processo inflazionistico che sta seminando tensioni ed insicurezza nella nostra società.  Questo processo inflazionistico rende urgente l'apprestamento di una nuova fase dello sviluppo economico italiano, che deve essere caratterizzato dal rinnovamento e dall'ampliamento dell'apparato produttivo della nostra società.  Negli ultimi sette anni il livello dei salari si è allineato, e, in alcuni casi, ha superato quello della media degli altri paesi industrializzati europei: era un passo doveroso ed è stato, all'inizio, uno strumento per legare strettamente l'Italia all'Europa. ma esso è. stato poi accompagnato da una serie di comportamenti antiproduttivistici che stanno mettendo in forse la nostra capacità competitiva con gli altri paesi industrializzati.  Eppure, l'esempio obbligato lo abbiamo di fronte a noi, ed è proprio il comportamento in termini di Costi e di efficienza produttiva degli altri paesi europei. Su di essi si deve modellare la nostra terza fase dello sviluppo economico.  Se ci allontaniamo da questi comportamenti è difficile sfuggire al rischio di una continua svalutazione della moneta è di una accentuazione di spinte autarchiche letali non solo per la nostra economia ma anche per la sopravvivenza della democrazia italiana.  La crescita, oggi, esige invece da noi non solo un salario a livello europeo, ma richiede anche sempre maggiore mobilità: l'apparato industriale deve muoversi da Nord a Sud, dalle industrie vecchie alle nuove, dalle imprese che assorbono un eccesso di fattori produttivi e che costituiscono vere e proprie mano morte alle imprese giovani ed innovatrici. Senza questa mobilità andremo incontro al blocco e alla paralisi: ma per ottenere questa mobilità dobbiamo avere il coraggio di stabilire, come gli altri Paesi europei, sussidi sociali equi e generalizzati, smantellando l'apparato dei privilegi delle leggi speciali che favoriscono alcuni danneggiando altri ed aiutano la crescita di situazioni aberranti, come il lavoro nero e la doppia occupazione.  RIPRESA PRODUTTIVA.  La Democrazia Cristiana ritiene essenziale la ripresa produttiva, proprio perché senza di essa non potremo minimamente pensare di offrire al Paese i servizi sociali di cui esso ha urgente bisogno. Senza un profondo equilibrio tra il settore produttivo e quello non produttivo della nostra economia non si ottengono asili, scuole e servizi pubblici, ma solo inflazione e squilibrio nella bilancia dei pagamenti.  La DC, respingendo le vecchie e nuove accuse di insensibilità ai problemi di una produzione moderna, ritiene che sia possibile avviare una fase nuova dell'economia a livello europeo a condizione che si superi con coraggio ogni concezione assistenziale e si affrontino con chiarezza i problemi delle tariffe pubbliche, del ruolo delle partecipazioni statali, della ripresa di un autentico spirito imprenditoriale a livello della impresa con particolare riguardo a quelle piccole e medie, all'artigianato e alla cooperazione.  TARIFFE PUBBLICHE.  Una distorsione delle tariffe pubbliche ha aggravato negli ultimi anni lo squilibrio tra settori produttivi e non produttivi nell'economia collocandosi spesso in totale indipendenza dai costi. questi ultimi non solo hanno contribuito ad accentuare l'inefficienza delle strutture pubbliche, ma hanno provocato, attraverso là incontrollata dilatazione del deficit, un aumento del processo inflazionistico e un'ancor più ingiusta distribuzione del reddito.  PARTECIPAZIONI STATALI.  La DC rivendica la intuizione della funzione e del ruolo delle imprese a partecipazione statale.  È indubbio che in questi ultimi anni il significato dell'intervento dello Stato nell'economia, soprattutto attraverso gli Enti a prevalente partecipazione statale, è stato offuscato da polemiche spesso strumentali e artificiose, tali cioè da condizionare lo stesso impegno civile e politico che, fin dall'immediato dopoguerra, con la presenza di uomini come Ezio Vanoni ed Enrico Mattei, la DC si era imposta di sostenere. L'articolazione dinamica della vita industriale italiana, privilegiando da una parte soprattutto le aree del Nord, e dall'altra la polisettorialità degli Enti a partecipazione statale, ha contribuito a modificare il quadro anche istituzionale nel quale si reclama di ricondurre l'intervento dello Stato nella vita economica del Paese.  La DC è d'accordo — come per altro è emerso anche nelle conclusioni dei lavori della Commissione Chiarelli — per un critico e meditato ripensamento dei problemi che riguardano il settore delle partecipazioni statali, principalmente per quanto riguarda il finanziamento dei fondi di dotazione degli Enti di gestione e la ristrutturazione per settori omogenei della produzione e dei servizi di pubblico interesse. ma non può, la DC, non ricordare che se il decollo di alcune importanti regioni del Sud è potuto avvenire, questo si deve principalmente all'iniziativa delle partecipazioni statali in assenza di iniziative adegliate, dal punto di vista dell'occupazione e delle richieste dei mercati, da parte della grande industria privata.  Ma la DC, tenendo anche conto delle istanze e delle preoccupazioni del mondo sindacale e degli stessi dirigenti di azienda delle partecipazioni statali, ritiene sia venuto il momento di rivedere tutta la politica delle partecipazioni statali in termini di efficienza di impresa per i riflessi indotti che esso ha nella vita delle comunità locali e nella dinamica moderna della vita industriale del nostro Paese.  PICCOLE E MEDIE IMPRESE.  Infatti, sia nel settore pubblico che in quello privato abbiamo bisogno di nuovi imprenditori. abbiamo bisogno che le piccole e medie imprese crescano e si rafforzino. abbiamo, infine, bisogno che le maggiori imprese possano lottare ad armi pari per costi dei fattori e per contenuti innovativi con le altre imprese europee, La Democrazia Cristiana ha costruito per molti anni il terreno fertile in cui l'imprenditorialità/e l'innovazione hanno potuto per la prima volta nascere ed esprimersi nel nostro Paese: quest'opera rimasta incompiuta deve riprendere. esprimersi in nuove forme ed espandersi nel Mezzogiorno, rimasto ancora per molta parte estraneo a questo processo di modernizzazione.  L'azione del nostro Partito nei confronti della industria vede come elemento di importanza fondamentale, vera pietra angolare della nostra economia, la piccola e media impresa.  È su di essa che nei trascorsi decenni abbiamo fondato la rinascita economica del Paese ed è su di essa che ancora puntiamo per le battaglie ancora incompiute della lotta alla disoccupazione e dell'industrializzazione del Mezzogiorno. È bene ribadire subito che il suo sviluppo (coi contenuti di progresso e di libertà che esso implica), coincide con lo stesso sviluppo italiano.  L'attività dell'impresa minore trova il suo logico corollario nelle forme di associazionismo volontario che in Italia vigorosamente si espandono e che dovranno sollecitare una più impegnata partecipazione della Democrazia Cristiana.  Il traguardo indicato di armonizzazione si rivelerà irraggiungibile se non si imposterà un controllo dell'accrescimento delle aree metropolitane, per le quali è impossibile l'apprestamento di qualsiasi servizio sociale a livello soddisfacente se continuerà l'incontrollata lievitazione dell'inurbamento degli scorsi anni.  AREE DI DECENTRAMENTO PRODUTTIVE.  "" La nostra politica tenderà perciò ad invertire questo processo con un'attenta e graduale politica di decentramento produttivo verso le aree periferiche del Paese e soprattutto nel Mezzogiorno, II grado di maturazione del Paese ci garantisce che questa azione verrà compresa nella sua giusta luce, anche se potrà sembrare un vincolo limitativo di tradizionali libertà economiche. Se le aree metropolitane del Paese vedranno invertire questo incontrollato processo di crescita potremo, in un ragionevole spazio di tempo, apprestare in esse i servizi fondamentali per ogni cittadino, dalle scuole agli ospedali, ai trasporti ed alle aree ricreative.  La più recente legge a favore del Mezzogiorno prevede incentivi e facilitazioni che non hanno probabilmente confronto in alcuna parte del mondo. Essi tuttavia richiedono, per poter essere efficaci, di essere inseriti in un quadro di riferimento per l'intera economia, tale da garantire certezza e continuità dello sviluppo dell'economia di mercato.  Tale certezza non può che essere fornita dalla Democrazia Cristiana capace di recuperare e riproporre i temi sui quali essa ha costruito la prima fase dello sviluppo economico, senza perdere il significato delle conquiste e delle tensioni sociali degli ultimi tempi.  L'insistenza portata sul mercato non ci esime dalla necessità di sottolineare come esso comporti la costruzione non solo di una nuova e più moderna legislazione volta a disciplinare il comportamento delle imprese, ma anche l'organizzazione di controlli amministrativi che impediscano la nascita di privilegi e l'abuso di posizioni dominanti: senza questi correttivi nemmeno la politica di mercato può esistere o, comunque, essa si tradurrebbe in intollerabili squilibri sociali.  La razionalizzazione dello sviluppo non deve tuttavia riguardare soltanto le strutture produttive, ma tutto l'apparato pubblico centrale e locale e l'intera organizzazione del Paese.  La DC è consapevole che il raggiungimento degli obiettivi di politica sociale, qui sopra delineati, è per gran parte affidato alle forze sociali che si muovono nel Paese, agli stessi lavoratori e allo esplicito riconoscimento dell'importanza che è venuta acquisendo il sindacato. Innanzitutto si ritiene, in sede più propriamente politica, che l'allargamento di forme nuove di collaborazione, nel rispetto dei reciproci ruoli, possa coinvolgere vaste componenti produttive nella vita aziendale. Sviluppare il confronto, nelle sedi proprie, dì quelle con i partiti e con il governo a quelle dove l'associazionismo di base si rivela più vivace e moderno, vuole dire consentire alla DC di affrontare con il consenso dei lavoratori, linee di sviluppo politico programmatico che interessano l'intera collettività nazionale.  Intorno ai temi dell'occupazione, del Mezzogiorno e dei grandi consumi pubblici l'iniziativa comune, in sede di scelte prioritarie e in quella delle battaglie sindacali, si possono trovare larghi consensi, soprattutto nel quadro di una convinta e serrata contestazione dell'assenteismo dal posto di lavoro, di una diversa e più articolata produttività e in quello della mobilità delle forze di lavoro e delle innovazioni salariali, adegliate a quelle raggiunte in altri paesi europei.  La cooperazione dei servizi,, della produzione e delle attività culturali rappresenta, infine, un momento rilevante della vita associazionistica e sociale del Paese che la DC segue da vicino con partecipazione non soltanto ideale ma con il contributo attivo di energie professionalmente qualificate.  I TEMI ESSENZIALI DELLA POLITICA DI PIANO.  Nell'ambito delle linee generali sopraesposte la DC propone un nuovo governo dell'economia che affronti con una visione politica globale i problemi, fra loro intimamente connessi, dell'investimento pubblico e privato, della bilancia dei pagamenti e delle questioni, ad essi collegato, dei redditi monetari e della produttività delle risorse.  Per una- ripresa di una ordinata politica di piano, la DC propone di affrontare tre fondamentali nodi a carattere non settoriale. Essi sono quelli della finanza pubblica e del sistema fiscale, della riconversione industriale, dell'agricoltura.  Finanza pubblica e sistema fiscale.  L'obiettivo fondamentale è quello della eliminazione del deficit delle partite correnti del bilancio dello Stato nei suoi vari 'elementi: amministrazione centrale, enti locali e gestioni previdenziali. Il raggiungimento di questo obiettivo è la chiave di volta per poter impiegare le risorse del mercato finanziario esclusivamente in investimenti produttivi pubblici e privati e per poter ricondurre a condizioni di produttività i servissi della Pubblica Amministrazione.  Questo obiettivo non può essere raggiunto senza una efficace azione di perequazione tributaria, ed una progressiva riduzione delle zone di evasione fiscale. La lotta all'evasione nel nuovo sistema introdotto dalla riforma tributaria, così come del resto negli evoluti sistemi dei paesi anglosassoni, è collegato alla credibilità e alla efficacia della repressione penale.  Occorre fissare l'obbligo di semplici adempimenti contabili per i contribuenti e per le imprese, la cui violazione comporti pene detentive e sospensione, per l'attività professionale,  L'immediata approvazione delle recenti norme relative agli accertamenti per scandaglio dei contribuenti e la loro immediata applicazione da parte dell'esecutivo è considerato un primo passo importante.  Nello stesso quadro del risanamento della finanza pubblica va affrontato il problema della finanza locale nel rispetto delle autonomie degli enti locali.  Per la parte residua del periodo transitorio (fino al 1977), occorre adegliare le attribuzioni compensative .per i Comuni e per le Province con l'impegno di misure di blocco effettive della spesa corrente.  Per il regime definitivo: attribuzioni dello Stato in relazione alle funzioni demandate dagli Enti Locali. esame delle possibilità di una nuova sfera di autonomia impositiva sui cespiti immobiliari. partecipazione dei Comuni all'accertamento dei tributi erariali. definizione di un programma di consolidamento della posizione debitoria.  Riconversione industriale.  In relazione agli obiettivi di collocare l'industria italiana sempre più saldamente nell'area economica occidentale e di assicurarle la destinazione di maggiori risorse interne e internazionali, il governo Moro aveva presentato già nel gennaio del 1976 una serie di provvedimenti per un intervento organico di ristrutturazione.  La DC ritiene che sulla, base delle linee già contenute nel progetto di un « fondo per la ristrutturazione, riconversione e sviluppo industriale », si debbano predisporre misure di intervento per la concessione di agevolazioni finanziarie alle imprese manifatturiere ed estrattive impegnate in progetti di ristrutturazione e riconversione o di ricerca applicata con elevato rischio. Inoltre la politica degli approvvigionamenti delle materie prime e il nostro sviluppo industriale impongono un ricorso a un più articolato intervento che investa la stessa politica estera e commerciale. La DC propone anche adegliati meccanismi di programmazione per assicurare le necessario risorse per programmi produttivi e di ricerca scientifica in settori essenziali per lo sviluppo del Paese quali l'elettronico, l'elettronucleare, la meccanica strumentale, la chimica fine, nonché l'alimentare.  Particolare cura va dedicata — come si è già detto — al rafforzamento dell'attività produttiva delle piccole e medie imprese cui deve essere facilitato l'accesso al credito. Bisognerà anche costituire consorzi per l'esportazione dei prodotti su mercati internazionali e per la ricerca applicata.  Il programma di riconversione industriale per settori produttivi deve avere tra gli obiettivi principali anche quello dell'allargamento della base produttiva del Mezzogiorno. Nello spirito della nuova legge sul Mezzogiorno la spesa aggiuntiva per gli interventi straordinari nelle aree depresse viene, infatti, inserita nel quadro delle politiche generali e degli interventi nazionali allo scopo appunto di non creare nel Mezzogiorno « un'area privilegiata e protetta », tipica della vecchia concezione di politica assistenziale, ma di stimolare anche nel Sud elevati livelli di efficienza aziendale.  Agricoltura.  II miglioramento dei redditi e delle condizioni sociali e di lavoro impongono una organica politica agraria a livello interno e a quello internazionale. In questo quadro la DC attribuisce rilevante importanza all'azione dei coltivatori diretti.  La politica di interventi in agricoltura deve ispirarsi alla necessita di contribuire alla promozione di una fase di 'ripresa in cui si verifichi una espansione armonica della produzione nazionale senza strozzature nel meccanismo di sviluppo resa possibile se tutti i settori produttivi cooperano per il mantenimento dei due equilibri fondamentali dell'economia italiana: prezzi e bilancia dei pagamenti,  Un più ampio trasferimento di risorse ed una attiva ristrutturazione dell'agricoltura, nel quadro dei nuovi indirizzi economici generali, diventa obiettivo essenziale della politica economica nazionale.  Vanno perseguiti i seguenti obiettivi settoriali:  1) realizzazione di strutture produttive competitive.  2) equilibrio nei prezzi e nella bilancia commerciale. conseguente potenziamento dei settori strutturalmente deflettori e promozione del collocamento /all'estero delle produzioni tradizionali.  nella ricerca di nuove aree complementari sul piano europeo che non contraddicono le intese comunitarie.  3) rafforzamento dell'organizzazione comunitaria e revisione della politica di intervento tenendo presente che per il nostro Paese è di vitale importanza la ricerca di nuovi sbocchi della commercializzazione dei prodotti agricoli. contemporanea azione per giungere alla eliminazione della disparità di trattamento tra diversi prodotti oggetto di organizzazione comune di mercato. conseguente difesa delle produzioni mediterranee.  4) coordinamento dell'azione pubblica a livello nazionale e regionale. adozione di procedure di programmazione degli interventi settoriali.  Gli strumenti necessari per il perseguimento degli obiettivi indicati sono i seguenti.  1) interventi orizzontali di ordine generale:  a) rafforzamento delle infrastrutture destinate al miglioramento del livello di vita nelle campagne con una più accentuata politica sociale a favore delle categorie del settore e dell'esercizio dell'attività agricola.  b) riordinamento del credito agrario mediante la revisione di organi e strumenti in modo da corrispondere alle necessità produttive delle imprese in un contesto di programmazione degli interventi a livello regionale.  e) sviluppo della irrigazione nel quadro di un piano idrico nazionale. nel breve, realizzazione dei completamenti ed utilizzazione delle strutture oggi incomplete.  d) messa a disposizione di impianti collettivi di commercializzazione e. trasformazione dei prodotti.  e) rafforzamento delle strutture aziendali. coordinata applicazione delle direttive comunitarie e degli interventi di programmazione di settore.  2 ) Interventi di settore, mediante procedure di programmazione in grado di assicurare la massima autonomia operativa delle Regioni nel quadro unitario di piani nazionali. Devono essere riconosciuti come prioritari i settori zootecnico, forestale, ortofrutticolo.  3) Riordinamento delle istituzioni centrali in agricoltura, mediante l'aggiornamento della struttura del Ministero, la riforma dell'AIMA, il coordinamento e la migliore utilizzazione delle strutture di ricerca e di sperimentazione.  — Promozione e sostegno delle istituzioni per l'organizzazione, attraverso V associazionismo e la cooperazione.  — Armonizzazione del regime dei contratti agrari con la politica di rafforzamento delle strutture di impresa e di valorizzazione della componente lavoro e imprenditorialità, nel quadro di un diversificato trattamento a favore dei piccoli concedenti.  IL LAVORO AUTONOMO.  La scelta fondamentale della Democrazia Cristiana nei confronti di un sistema economico competitivo ed efficiente non attenua,  anzi accentua il suo impegno tradizionale verso i settori produttivi del lavoro autonomo e della cooperazione. Si tratta oggi di qualificare diversamente gli incentivi all'efficienza produttiva e competitiva in questi settori, in piena coerenza con il disegno generale.  La scelta sociale ed economica della DC è costruita, infatti, su una molteplicità di iniziative che qualificano il sistema attribuendogli contenuti di competizione, di autonomia e differenziata capacità produttiva pur rimanendo ogni settore essenziale all'equilibrio globale.  a) Artigianato — La DC propone:  1) l'emanazione della legge quadro per dare organico assetto agli indirizzi ed interventi interessanti il settore.  2) la riconversione e l'aggiornamento tecnologico delle imprese artigiane in sintonia con i provvedimenti in favore del settore industriale, e adozione di interventi per i problemi di assistenza tecnica, commerciale e creditizia, in particolare nel Mezzogiorno, tali da favorire la crescita di imprenditorialità locale ed estensione di agevolazioni, finalizzate alla creazione di nuovi posti di lavoro e alla formazione di manodopera qualificata.  3) in materia di sicurezza sociale, la parificazione dell'età pensionistica dei lavoratori autonomi ai lavoratori dipendenti ed il completamento della riforma sanitaria.  b) Commercio — In presenza di una distribuzione di aziende commerciali e turistiche negativamente condizionate da una eccessiva polverizzazione delle strutture, la DC propone con urgenza un disegno di riconversione finalizzato alla concentrazione, ristrutturazione e alla innovazione gestionale.  A tale fine, occorre: 1) favorire l'esodo dai due settori degli operatori marginali ed anziani, mediante forme di prepensionamento integrato così da evitarne il rientro sul mercato di lavoro in condizioni di improduttività. 2) realizzare consistenti strutture di assistenza tecnica per i processi di riconversione e l'ammodernamento delle aziende rimaste sul mercato. 3) rendere realmente accessibili per gli obiettivi sopra indicati le agevolazioni creditizie.  Si impone inoltre la razionalizzazione dell'intervento pubblico in modo che la realizzazione di strutture in infrastrutture per nuovi centri annonari urbani, mercati agricolo-alimentari alla produzione, centri polivalenti all'ingrosso, venga inserita in piani intersettoriali che possano sollecitare alla cogestione le categorie fin dall'inizio.  Tanto per la distribuzione commerciale quanto per il turismo va stimolata l'impresa a conduzione familiare mediante strumenti creditizi, di assistenza a formazione di infrastrutture.  Per quanto riguarda il turismo, dopo il passaggio delle competenze alle Regioni, si rende ancor più necessario l'impegno per una effettiva programmazione,  e) Pesca — In continuità con l'azione in favore della categoria dei pescatori, svolta fino ad oggi dalla DC, azione che ha consentito di raggiungere importanti risultati per l'erogazione di contributi e finanziamenti a tasso agevolato, e dato il concorso statale per i mutui ed a sostegno degli istituti per la ricerca scientifica applicata alla pesca, si impone: 1) la formulazione di un testo unico di tutte le norme relative agli incentivi in favore del settore. 2) la collocazione dei trattati e degli accordi internazionali della pesca nel contesto generale degli accordi  socio-economico-culturali. 3) la organizzazione e il potenziamento delle strutture di allevamento ittico e la commercializzazione, distribuzione, trasformazione del pescato.  d) Cooperazione — Particolare attenzione — oltre alle considerazioni generali qui sopra esposte — è rivolta dalla DC alla cooperazione soprattutto nell'agricoltura, pesca e turismo, dove la polverizzazione, delle imprese reclama soluzioni associative, nell'interesse generale del Paese, per valorizzare al massimo le nostre risorse naturali.  Anche per risolvere il problema della casa un ruolo significativo ha e deve avere l'edilizia convenzionata a base cooperativa.  Il momento della partecipazione e di una articolazione democratica della struttura economica e produttiva deve anche essere l'elemento caratterizzante della ristrutturazione del sistema distributivo e terziario in genere che porti, attraverso cooperative di consumo organizzate dai lavoratori e le aziende dei dettaglianti associati in cooperative, una semplificazione del sistema distributivo stesso, un ^ abbassamento dei costi e una realizzazione di obiettivi economici dì gestione.  Infine, non va sottovalutato il ruolo che la cooperazione può avere nell'intermediazione finanziaria e bancaria delle cooperative.  Pieno sviluppo e appoggio va dato alle Casse Rurali che, consentendo l'accesso al credito ai piccoli operatori e non perseguendo fini speculativi o di mero profitto, debbono divenire le banche della cooperazione mediante una opportuna modifica delle leggi bancarie.  RIFORME PER UNA NUOVA società.  Modificare il modo di vita della società italiana, riportare cioè l'economia a servizio dell'uomo rimane proposta primaria di una Democrazia Cristiana che offre il contributo della originalità del suo pensiero al superamento della crisi del mondo moderno.  L'efficienza produttiva, l'impiego e l'utilizzazione razionale di tutte le risorse disponibili, la mobilitazione di tutte le energie economiche e sociali hanno come obiettivo finale la costruzione di un tipo di società in cui si incentrano l'uomo e l'appagamento dei suoi essenziali bisogni economici, culturali e spirituali.  In questo contesto alcuni bisogni essenziali non possono più essere soddisfatti in modo individuale, ma sociale. Si tratta quindi di modificare le strutture in modo che la società possa assicurare  al cittadino, a tutti i cittadini, la casa, la scuola, l'arricchimento culturale, la sicurezza sociale nel pieno rispetto della condizione umana e delle libertà fondamentali ad essa relative. Ciò è possibile a tre condizioni:  I) che si realizzi un grande sforzo di solidarietà nazionale affinché tutte le risorse disponibili siano impiegate produttivamente e una parte sempre crescente di esse sia orientata alla produzione dei beni di consumo sociale (politica delle riforme).  2 ) che le risorse impiegate nelle riforme realizzino, per la maggiore razionalità dei servizi, la eliminazione di dispersioni e quindi si consegua una forma di risparmio per l'intera collettività (almeno in tempi medi e lunghi).  3) che le decisioni sulle scelte dei consumi sociali avvengano con il consenso delle grandi forze sociali e che le strutture preposte a questi servizi possano essere controllate attraverso forme sempre più responsabili di partecipazione degli utenti.  Soggetto e protagonista, dunque, di questo processo di rinnovamento e di riforme è l'uomo, anzi la comunità essenziale di base, la famiglia. Essa si integra nella struttura sociale e vi partecipa senza perdere la sua autonomia.  Con questo spirito e con questa premessa la DC propone una politica riformatrice che riporti al centro di ogni interesse politico i bisogni essenziali dell'uomo e della famiglia per la scuola, per la casa, per la sicurezza sociale e per le sue stesse esigenze culturali e ricreative.  PER LA SCUOLA.  Punti irrinunciabili di una politica scolastica democratica, che trovano riscontro nella Costituzione repubblicana, sono la libertà della scuola, la libertà di insegnamento e di ricerca, il pluralismo culturale.  Va quindi riaffermato il principio fondamentale che ha ispirato la politica scolastica della DC negli anni passati e che ne deve caratterizzare le iniziative future. è nostra convinzione che un sistema formativo di una società democratica deve essere caratterizzato dal rispetto dell'autonomia dei processi culturali in atto.  La promozione culturale del Paese di cui il momento scolastico è essenziale assume un valore positivo e irrinunciabile in termini di democratica partecipazione e di libertà.  PROBLEMI DEL PERSONALE E DELL'AMMINISTRAZIONE.  La riorganizzazione degli uffici amministrativi ed un nuovo assetto del personale sono condizioni la cui definizione appare preliminare e determinante per l'esito di ogni iniziativa rivolta alla scuola.  L'impegno già concretamente dimostrato dal governo con la massiccia immissione in ruolo di gran parte del personale, con la graduale conseguente eliminazione di ogni forma di precarietà, ed il nuovo tipo di presenza assunto dalle organizzazioni sindacali costituiscono la premessa alla soluzione dei gravi problemi riguardanti il settore.  Nello spirito e nella logica del già avviato decentramento degli organi amministrativi, si rende ora quanto mai necessaria la riorganizzazione degli uffici e del personale. Essa renderà effettivo il decentramento stesso e consentirà di raggiungere quegli obiettivi di efficienza e di agilità che ne sono i presupposti.  La Democrazia Cristiana esprime in questa linea la propria disponibilità e il proprio impegno nei confronti di tutti i temi, rivendicativi e non,., che possono contribuire al migliore assetto del sistema scolastico e, come conseguenza, determinare un più sereno svolgimento del rapporto educativo.  La DC indica le linee fondamentali per lo sviluppo prioritario dell'educazione di base nelle sue articolazioni.  Scuola materna - Prosecuzione di un servizio scolastico per la infanzia fondato sul pluralismo delle iniziative e su una gestione sociale che qualifichi il servizio in termini educativi.  Ristrutturazione della scuola materna statale secondo un ordinamento idoneo a recepire pienamente l'esperienza realizzata, ma che meglio individui funzioni e attribuzioni degli operatori.  \ Scuola elementare • Riordinamento didattico e organizzativo della scuola elementare sviluppando le sperimentazioni che si ricollegano alla « scuola a tempo pieno », con lo scopo di assicurare una scuola più rispondente alle esigenze della piena « educazione del fanciullo ».  In tale contesto dovrà essere impostato e risolto il problema della scolarizzazione dei fanciulli portatori di handicaps.  Scuola fecondarla inferiore - Revisione degli ordinamenti dell'attuale scuola obbligatoria per quanto concerne programmi, piani di studio, valutazione degli alunni, abolizione degli esami di riparazione, integrazione scolastica e diritto allo studio. Interventi di sostegno al fine di eliminare la dispersione scolastica (abbandoni, ripetente ).  Scuola secondaria superiore - II processo di maturazione della riforma della scuola secondaria superiore, che si è realizzato in questi anni con l'approfondimento dei temi e degli obiettivi, e, negli ultimi mesi, con il confronto fra le varie soluzioni prospettate dai singoli partiti in sede parlamentare, consente di varare questa riforma fin dall'inizio della prossima legislatura.  La nuova scuola secondaria superiore avrà carattere secondario ed obiettivi di formazione professionale in base polivalente. È di essenziale importanza, pertanto, che nello stesso momento in cui sarà varata la riforma della secondaria superiore sia approvata dal Parlamento la legge quadro sulla formazione professionale per consentire, anche con l'aumento dei mezzi finanziari, l'efficienza  del sistema di formazione extra scolastico di competenza regionale. Per la DC è valida l'ipotesi di una scuola secondaria superiore unitaria e onnicomprensiva, da attuarsi con una programmazione che consenta l'evoluzione graduale delle istituzioni scolastiche esistenti e che assicuri, sulla base dell'ordinamento dei distretti, la presenza della nuova scuola su tutto il territorio, garantendo a tutti i giovani uguali opportunità educative.  L'estensione dell'obbligo scolastico al 16° anno di età, attuandosi gradualmente, dovrà conferire alla nuova scuola il, valore di una fondamentale struttura sociale finalizzata alla realizzazione di un più alto livello culturale per tutti gli italiani. Dovrà essere altresì avviato un piano organico di azione per favorire la pratica sportiva dei ragazzi e dei giovani dai 6 ai 18 anni.  Organi collegiali della scuola - A due anni dalla .loro emanazione, i « decreti delegati » hanno già dimostrato di essere una delle « rivoluzioni democratiche » più significative della nostra società alla quale la DC ha contribuito con una scelta qualificata.  Insieme al potenziamento degli organi collegiali della scuola (da perseguire soprattutto con l'incremento dei fondi di bilancio per ogni singola scuola), si dovrà procedere alla istituzione dei consigli scolastici provinciali, dei distretti scolastici, del Consiglio Nazionale della Pubblica Istruzione, e degli istituti regionali per l'aggiornamento e per la sperimentazione. Questi ultimi potranno assolvere negli anni a venire ad una funzione essenziale per realizzare una politica massiccia ed organica di aggiornamento del personale direttivo, docente e non docente. Ma una delle scelte fondamentali per dare ulteriore slancio agli organi collegiali della scuola (consigli di circolo e di istituto, consigli di distretto) sarà quella di operare in modo che venga affidata ad essi la gestione dell'assistenza scolastica. Le Democrazia Cristiana considera questo uno dei sei punti qualificanti della gestione sociale della scuola.  Università - La DC è impegnata sin dall'inizio della prossima legislatura all'attuazione della riforma universitaria nella linea di rinnovamento e sviluppo aperta dai provvedimenti urgenti. Si tratterà di proporre una successiva serie di provvedimenti in grado di avviare un processo riformistico in cui l'università venga posta in grado di dare un essenziale impulso alla promozione culturale e scientifica del Paese ed alla formazione degli operatori professionali.  Scelte caratterizzanti dovranno essere:  — L'istituzione del dipartimento inteso come struttura portante ""dell'università e quale organismo che ripristini reali possibilità di recupero della ricerca scientifica. la partecipazione alla gestione universitaria di tutte le sue componenti secondo il principio della competenza. l'integrazione della università nella realtà sociale e nel territorio e la sua definizione come servizio pubblico.  l'introduzione del diploma di primo livello e la revisione dei corsi di laurea, della modalità di abilitazione all'esercizio professionale e la riorganizzazione delle scuole di specializzazione. l'istituzione  del dottorato di ricerca non solo come via per lo sviluppo del corpo docente, ma anche come istituto orientato alla formazione di personale ad alta qualificazione scientifica.  — Definizione del nuovo statuto giuridico di tutto il personale dell'Università. Per i docenti, riconoscimento della unitarietà della funzione articolata su due fasce di docenti. introduzione del tempo pieno e definizione dell'incompatibilità. eliminazione del precariato con riconoscimento delle giuste competenze maturate. Per il personale di collaborazione dovrà essere affrontato il problema di una migliore utilizzazione e corresponsabilizzazione.  — Il problema emergente della disoccupazione intellettuale dovrà trovare appropriata risoluzione nell'ambito di una articolata programmazione che conduca a più ampi sbocchi professionali.  — Passaggio alle Regioni dell’assistenza universitaria.  — Realizzazione di un piano organico per l'istituzione dei nuovi centri universitari.  Educazione permanente - II nuovo Parlamento dovrà procedere alla disciplina legislativa di un settore di crescente importanza, quella dell'educazione degli adulti, sia procedendo a sistematicità ed organicità di intervento per la gestione del monte ore riservato nei contratti collettivi ai lavoratori per la loro istruzione generale, sia per realizzare un programma organico di intervento (di competenza regionale), nel campo dell'aggiornamento professionale e dell'educazione ricorrente.  CULTURA £ COMUNICAZIONI SOCIALI •  Costruire una società a misura dell'uomo significa anche fornire a ciascun cittadino adeguati strumenti di elevazione culturale.  Garantire la libertà e l'autonomia della cultura, assicurare la partecipazione di tutti gli orientamenti culturali e politici all'uso degli strumenti di comunicazione sodale costituisce impegno fondamentale della DC.  Il tentativo in atto da parte di qualificati gruppi politici ed ideologici di impadronirsi e gestire in modo chiuso ed esclusivo gli strumenti di organizzazione della cultura costituisce uno dei più gravi pericoli per le libertà dei cittadini.  Lo Stato e, per quanto è di loro competenza, le Regioni, devono favorire il potenziamento degli strumenti di comunicazione culturale e garantire nello stesso tempo il pluralismo e la libertà della cultura contro ogni tentativo di monopolio culturale.  ' In questo spirito, la DC intende dare piena attuazione alla riforma della RAI-TV, nel rispetto della legge che garantisca l'obiettività delle informazioni e il pluralismo delle reti e delle testate. Ugualmente la DC è impegnata nella riforma dell'editoria e dell'azione legislativa che sostenga la stampa nelle sue molteplicità di espressione.  Nello stesso tempo la DC persegue:  a) una politica per ti cinema che, nel superamento della censura preventiva amministrativa, rivelatasi inefficace ed equivoca, combatta le forme di speculazione più volgare ed aggressiva e promuova e sostenga le iniziative che per impegno di qualità culturale favoriscano la crescita democratica e civile del cittadino.  b) una politica per il teatro di prosa che valorizzi le manifestazioni artistiche come momento di qualificazione comunitaria e partecipativa.  In questa visione, rispecchiata da una proposta di legge DC, il teatro si colloca nel vivo delle aggregazioni sociali e in stretta connessione con gli altri strumenti della cultura all'interno delle singole comunità territoriali.  e) una politica musicale per la diffusione territoriale delle attività musicali realizzata con una partecipazione degli enti pubblici locali, dell'ente regione, dello Stato.  Un vero servizio culturale a misura dell'uomo può essere realizzato pienamente attraverso la più ampia promozione di associazionismo e di partecipazione culturale, secondo la specifica tradizione cui la DC si ispira, basata sulle persone e sui gruppi che si raccolgono spontaneamente attorno a valori in una visione comunitaria.  I DIRITTI CIVILI.  In una prospettiva di rinnovamento e al fine di realizzare un progetto di nuova società, la DC ritiene necessaria una pronta e sollecita affermazione dei diritti civili in linea con i valori di democrazia e libertà propri dei cattolici democratici,  In continuità con una solida tradizione che vuole legati e connessi, inscindibilmente, crescita della società civile ed espansione della libertà della persona umana e delle sue organizzazioni politiche e sociali, la DC si presenta al giudizio dell'elettorato come garante e promotrice dell'autonoma manifestazione di queste libertà e del loro esercizio complessivo e finalizzato alla edificazione di una società più giusta per l'uomo.  Perciò, mentre rivendichiamo con forza la concreta ed immediata soddisfazione dei diritti della persona in quanto soggetto partecipe della comunità statuale, proponiamo alle altre forze politiche una vigorosa iniziativa politica che assecondi una continua espansione ed una obiettiva incidenza dei diritti della comunità in quanto rappresentative della struttura pluralistica dello Stato,  In questa cornice ideale non consideriamo ancora pienamente attuata l'intera potenzialità liberatrice dei diritti riconosciuti dalla Carta Costituzionale e che con tanto vigore furono propugnati dai rappresentanti del nostro Partito in sede costituente.  Occorre riprendere e completare il progetto civile di allora garantendo una consuetudine di vita civile ed un più solidale impegno sociale e politico perché l'armonico esercizio dei diritti  sociali ed individuali del cittadino sia intrinsecamente connesso al pieno rispetto delle libertà dell'individuo e delle libertà della comunità tutte insieme univocamente finalizzate alla piena realizzazione della persona.  La DC rifiuta e rigetta — come già affermato nella premessa al programma — il semplicistico e superficiale schema individualista, e perdo egoista, di una affermazione dei diritti civili i quali abbiano come fine sottinteso la realizzazione di una ideologia borghese dello Stato (per quanto garantiste e libertario possa esso essere) o, per converso, restrittivamente economistico.  Con coraggio e completezza di visione comunitaria va perciò ripreso l'impegno di una piena realizzazione dei diritti civili alla luce dei valori ideali e culturali della concezione cristiana della persona, della' società e della storia.  I problemi gravi e difficili che oggi ci sono di fronte, dal problema di un pieno e completo riconoscimento del diritto di espressione ed informazione, al problema della soluzione del diritto al lavoro ed allo studio, alla salute e di libertà personale, formano un insieme di diritti civili le cui priorità di soluzione la DC ritiene vadano scelte nell'ambito delle libertà della comunità e secondo un progetto civile democraticamente espresso da tutto il Paese.  LE DONNE E I GIOVANI.  In questa nostra visione della società si inseriscono particolarmente le iniziative che la DC intende proporre e realizzare nei riguardi dei problemi del mondo femminile, e a sostegno delle speranze, delle esigenze e delle attese dei giovani.  Per quanto riguarda la <« questione femminile », dobbiamo dire che la presa di coscienza da parte della donna dei suoi diritti e del suo valore, deriva in gran parte dall'impulso dinamico impresso alla società italiana dalle scelte politiche che hanno visto la DC forza protagonista e determinante.  Riconosciuta alla donna la pienezza dei diritti politici e l'importanza della sua partecipazione alla vita sociale, consacrata nella Costituzione la sua uguaglianza in ogni rapporto di diritto privato e pubblico, la DC ha operato nelle passate legislature per dare significativa concretezza ad un nuovo molo della donna nella società, promovendone lo sviluppo culturale e professionale, favorendo la sua presenza nelle nuove strutture di partecipazione (organi di governo della scuola, consigli di quartiere, servizi sociali, realizzando una avanzata legislazione per garantire il principio della parità salariale, l'accesso alle carriere, il divieto di licenziamento per matrimonio, le tutela del lavoro a domicilio e della lavoratrice madre, la istituzione di consultori familiari.  Particolare impegno la DC ha svolto per l'elaborazione e l'approvazione del nuovo diritto di famiglia basato sulla parità dei  coniugi, che oltre a dare concretezza al principio costituzionale dell'eguaglianza, esprime in modo esemplare quella concezione personalistica e comunitaria dei rapporti interpersonali che la DC pone a fondamento della sua ispirazione ideale e politica.  Tutto ciò ha contribuito a maturare nella donna la volontà di essere protagonista delle sue scelte, di contare di più nella società, di raggiungere una completa condizione di piena dignità e parità, di essere riconosciuta e considerata persona e di vedere costruito su questo valore l'intero ordine sociale.  La DC considera questa volontà della donna una positiva forza di cambiamento della società verso quella prospettiva di umanizzazione della vita che essa persegue e che pone oggi, proprio per i progressi già realizzati, nuovi problemi e nuovi traguardi.  Un particolare impegno dovrà essere dedicato alla qualificazione professionale della donna, come condizione essenziale della espansione e della stabilità dell'occupazione femminile. tale impegno dovrà essere collegato agli obiettivi di sviluppo del Paese ed alle riforme strutturali necessario per realizzare un più equilibrato assetto civile, soprattutto nel settore dei servizi sanitari e sociali.  Ulteriori progressi dovranno essere realizzati sul piano legislativo e delle strutture sociali (servizi per la famiglia, l'infanzia e gli anziani, orari flessibili, part-time, tutela della salute, politica dei trasporti e della casa) per garantire alla donna la possibilità di armonizzare responsabilità familiari e partecipazione alla vita economica e sociale. In questo quadro si dovrà avere particolare attenzione ai problemi delle madri sole, nubili, separate, divorziate.  La soluzione di questi problemi, però, non è riducibile a scelte settoriali.  Se il vero problema della donna è quello di realizzarsi come persona, di conquistare spazi reali di libertà, di essere soggetto e non oggetto di scelte, la risposta non può essere data dal radicalismo neo-femminista che tende ad isolare le donne nella protesta, ma da una società in cui donne e uomini insieme realizzino una nuova dimensione di dignità e di giustizia.  Costruire questa società è l'impegno della DC.  La Democrazia Cristiana sente una viva preoccupazione per i molteplici problemi che coinvolgono direttamente la vita dei giovani, la loro partecipazione allo sviluppo della società, le loro inappagate esigenze, le loro attese. Alla nostra coscienza di democratici e di cristiani non può sfuggire il senso vero dell'inquietudine giovanile, il tormento vero e profondo dei giovani, che in talune manifestazioni assume l'aspetto di una pregiudiziale rivolta, ma che deve essere pienamente compreso.  La Democrazia Cristiana intende affrontare con risolutezza i numerosi problemi giovanili oggi esasperati dalla- grave situazione italiana: la massiccia disoccupazione, la difficoltà di inserire le giovani leve nel ciclo produttivo, l'allarmante disoccupazione di giovani professionisti ed intellettuali, e quindi l'isterilimento di un grande patrimonio di capacità e di intelligenza.  La Democrazia Cristiana deve anche saper comprendere ed interpretare i fermenti che si agitano nella coscienza giovanile, l'esigenza di moralità, la ricerca e l'attenzione per una serie di valori etici, di nuovi modelli di vita di un diverso tipo di società. sarebbe grave per un partito democratico cristiano non cogliere l'avvertimento compreso nel rifiuto giovanile di una società basata sull'interesse, sul consumismo, sull'arroganza, sulla prevaricazione del potere.  La DC, in particolare, si farà promotrice di provvedimenti che facilitino, innanzitutto, l'inserimento dei giovani nel ciclo produttivo del Paese ed attenuino l'entità della disoccupazione giovanile. In questo quadro verrà sollecitata l'iniziativa che già il governo stava elaborando, rivolta a consentire ai giovani una prima esperienza professionale mediante speciali contratti di formazione sul lavoro, che possano poi successivamente proseguire con regolare rapporto. Nel settore dei servizi sociali e della pubblica amministrazione bisognerà invece promuovere una serie di progetti di ampia esecuzione, capaci di utilizzare forze di lavoro giovanili in attività che risultino di sicura utilità sociale e forniscano occasione di qualificazione professionale.  Alla scuola, infine, chiederemo di accentuare — con approfondimenti culturali, con revisioni e continui aggiornamenti — una funzione formativa capace di recuperare la forte coscienza critica giovanile (che oggi subisce tutte le tentazioni dell'incertezza), portandola ad un processo costruttivo in grado di esaltare le migliori qualità umane, gli entusiasmi e la freschezza, delle giovani generazioni.  POLITICA DELL'AMBIENTE E DELLA CASA.  Per la Democrazia Cristiana, l'ambiente non è soltanto a misura di uomo ma è la misura stessa dell'uomo, delle sue idee, delle sue libertà, dei suoi diritti, del suo destino.  L'ambiente è l'appoggio esistenziale dell'uomo, anzi è la continuazione del suo spazio esistenziale nei tempi, è l'idea radicata del proprio « luogo » entro cui esistere e 'seminare.  Il che vuole dire che non basta soltanto pensare ad una legislazione urbanistica, pur necessaria in tempi brevi, ma che è giunto il momento per tutti i partiti responsabilmente proiettati alla costruzione di una migliore società, di disegnane e realizzare nuove articolazioni, dei luoghi e delle qualità del potere, in manifestazioni pluralistiche di partecipazione e di creazione di spazi di vita.  Il territorio per i democratici cristiani non può rinchiudersi entro il quadro di una astrazione amministrativa o concretizzarsi in nuove forme di accumulo di deleghe politiche barattate per modelli assembleari, ma deve oggettivarsi nell'immagine stessa della realtà dell'uomo e dei suoi valori.  Di qui la necessità di una pianificazione democratica e pluralista, il diritto alla creatività dell'ambiente, all'esercizio comunitario dell'azione su esso, alla distinzione tra proprietà ed uso, alla casa ed ai servizi come riferimento di luogo e momento di crescita personale e collettiva. Di qui la necessità di un quadro legislativo moderno e di una prassi civile in cui la scelta dei « programmi » sia frutto di interrelazioni fra le esigenze espresse dalla comunità, la puntuale verifica delle possibilità d'attuazione e i diritti e le libertà dei singoli soggetti civili, siano essi persona o organizzazioni.  L'edilizia non è perciò un problema di settore, ma di strutture e di politica sociale.  Non è soltanto un problema di far case, ma del come, dove e per chi: la politica edilizia, pur nel contesto della politica del territorio, è vincolata alla considerazione sia dei « reali fabbisogni di infrastrutture sociali » sia agli spazi possibili nella programmazione delle risorse e degli interventi in armonia con le esigenze fondamentali della nazione.  I volani non sono settoriali. Ciò non toglie che l'edilizia proponga istanze reali.  Il raggiungimento di questi obiettivi postula l'opportunità di affidare all'intervento pubblico un quadro programmatico chiaro e democraticamente espresso in autonomia di azione e in tempestività di « tempi reali »: solo allora si stabilirà l'occupazione, si ammoderneranno le tecniche produttive, si salvaguarderà l'ambiente storico o naturale che sia, si controlleranno i costi e gli sprechi, si impedirà la speculazione, anche nel settore pubblico e cooperativistico, purtroppo viva, si abbandoneranno le ragioni burocratiche che trattano interessatamente l'edilizia come l'antisettico e contemporaneamente il germe patogeno dei mali della nazione.  Quindi, anche se a breve tempo, vanno affrontati le forme e le destinazioni di finanziamento, la programmazione unitaria e decentrata per domanda e gestione, i termini ed i modi di attuazione e di organizzazione degli interventi, i ruoli e le strutture pubbliche private e della cooperazione considerate collaterali e non contrapposte.  II mondo della cooperazione, in specie, può rappresentare l'elemento formatore di una coscienza diversa dall'agire comunitario ^ e il momento più interessante, però meno vincolato da rispetti 'tradizionali legislativi o da interessi speculativi di settore, per una sperimentazione a tempo di oggi in riconversione industriale del ciclo edile e di impostazione progettuale dalla base della domanda e dei modi di soddisfacimento del « bene casa ».  La DC ritiene dunque che nel quadro della programmazione urbanistica siano maturi i tempi per una legge sul regime dei suoli che impedisca manovre speculative e favorisca al massimo l'afflusso di risparmio e di iniziative private nell'area pubblica, nelle forme bell'edilizia convenzionata ed agevolata.  Occorre pure il sollecito raggiungimento di una equa soluzione del problema dei fitti che ponga finalmente fine alla pratica delle continue proroghe del blocco.  LA SICUREZZA SOCIALE.  Per meglio garantire quella « parità di dignità sociale » affermata dalla Costituzione repubblicana la DC pone a se stessa e al Paese alcuni essenziali obiettivi nel campo della sanità, della previdenza, della, assistenza e dei servizi sociali.  Sono obiettivi di grande impegno, ma coerenti con la nostra concezione della persona e della famiglia nella società e nel mondo del lavoro: solidarietà di tutte le forze. garanzia di un equo trattamento anche nei casi di cessazione, riduzione, mancanza di lavoro, inabilità al lavoro. ruolo determinante di una pubblica amministrazione efficiente, gestita con l'apporto di tutte le forze sociali e con la collaborazione di tutte le iniziative, secondo una visione di autentico pluralismo.  SANITÀ.  La DC conferma il suo impegno ad assicurare a tutti i cittadini la tutela della salute come diritto del singolo e interesse della comunità attraverso interventi organici nel ramo della prevenzione, della cura e della riabilitazione. Per questo motivo è urgente procedere alla creazione del Servizio Sanitario Nazionale secondo le linee istituzionali e organizzative previste dal disegno di legge già presentato dal Governo, che affidano compiti di indirizzo e coordinamento al Ministero della Sanità, compiti di programmazione territoriale e di adeguamento normativo alle Regioni, compiti di unificazione delle strutture e di gestione dei servizi agli Enti locali e in primo luogo ai Comuni.  La nuova struttura operativa prevista, l'Unità Sanitaria Locale, raccorderà ogni funzione sanitaria presente nella sua zona di influenza — da quella ospedaliera a quella ambulatoriale, a quella dell'assistenza a domicilio — garantendo razionalità ed eguaglianza negli interventi ed una partecipazione democratica dei cittadini alla migliore conduzione dei servizi.  L'avvenuto passaggio dell'assistenza ospedaliera alle Regioni deve ora essere completato, col trasferimento alle Regioni stesse di tutte le competenze sanitarie, con la liquidazione delle mutue e con l'istituzione delle Unità Sanitarie Locali, per offrire a tutti i cittadini la più efficace e moderna protezione della salute.  PREVIDENZA.  L'impegno 'della DC nell'ultima legislatura ha consentito il raggiungimento degli obiettivi posti nei precedenti programmi. l'estensione della tutela previdenziale a tutti i lavoratori dipendenti ed autonomi ed ai loro familiari, lo stretto collegamento delle pensioni alle migliori retribuzioni ed il loro agganciamento alla dinamica salariale, il salario garantito.  Occorre ora procedere su questa via e coordinare il sistema previdenziale con le riforme sanitaria e assistenziale unificando l'accertamento e la riscossione dei contributi di previdenza sociale ed il pagamento delle prestazioni di natura economica (pensioni, indennità di malattia, ecc.), in un unico Ente previdenziale. Ne risulteranno semplificati gli adempimenti, razionalizzate le strutture, intensificata la lotta alle evasioni contributive, per la migliore tutela dei lavoratori.  A questa riforma si debbono aggiungere quelle degli assegni familiari e dell'assistenza contro la disoccupazione.  Per gli assegni familiari, ne proponiamo la estensione a tutti i cittadini con opportuni accorgimenti e condizioni, in modo che attuino il salario familiare, contribuiscano a realizzare la politica della famiglia, garantiscano alla donna lo svolgimento del suo giusto ruolo e le condizioni (che sono anche di natura economica), della libertà di scelta tra lavoro familiare e occupazione extra domestica.  Per gli interventi contro la disoccupazione, ci impegnarne per un programma di creazione di nuovi posti di lavoro, di coordinamento tra indennità economica e politica di riqualificazione dei lavoratori e di inserimento dei giovani nel lavoro, di collegamento tra indennità di disoccupazione e retribuzione.  ASSISTENZA E SERVIZI SOCIALI.  La DC riconferma il proprio impegno per una organica leggecornice di riforma dell'assistenza, che realizzi il quadro dell'articolo 38 della Costituzione:  a) assistenza economica adeguata, ai cittadini anziani, ai minori e agli inabili che non hanno le possibilità di lavorare e sono sprovvisti dei mezzi necessari per vivere, non trascurando la particolare posizione di speciali categorie di cittadini la cui tutela è un. dovere della nazione (mutilati e invalidi di guerra, per lavoro, per servizio).  b) completa rete di servizi sociali, aperta a tutti i cittadini, integrata sul territorio ed a gestione partecipata, in modo da assicurare risposta immediata e diretta ai bisogni delle singole zone, in funzione integrativa della famiglia e comunque tale da garantire un ambiente familiare.  Questa riforma richiede necessariamente la sua armonizzazione  con la politica del lavoro, della previdenza e della sanità, in modo da consentire una programmazione nazionale e regionale di interventi di sicurezza sociale in piena aderenza ai bisogni articolati delle Regioni, e tale da realizzare il più efficiente impiego delle risorse, evitando duplicazioni, sovrapposizioni e sprechi, pur nel rispetto del pluralismo delle iniziative al fine di garantire la libertà di scelta dell'utente.  LE ISTRUZIONI.  Di fronte alla necessità di efficienza dei pubblici poteri e di partecipazione civile insieme, diventata decisiva per il superamento della crisi economica e sociale del Paese, la Democrazia Cristiana vuole ribadire che a nulla varrebbero rimedi temporanei, soluzioni più o meno ingegnose, suggestioni di esperienze derivate dalle vicende di altri tempi e di altri paesi. essa intende invece riaffermare che, per far fronte seriamente a quelle esigenze di efficienza e di partecipazione, occorre applicare ed attuare, con autenticità e con una rinnovata animazione politica, la Costituzione repubblicana, i suoi istituti fondamentali, i modelli nuovi che la caratterizzano, quei procedimenti istituzionali o politici che la rendono viva e attuale.  La straordinarietà dei tempi richiede perdo che, lungi dal rallentarla o da accantonarla, prosegua e anzi si acceleri l'opera per dare compiutezza all'edificio istituzionale disegnato dalla nostra Costituzione.  Riordinamento della pubblica amministrazione - La Democrazia Cristiana riconosce l'esigenza di ispirarsi ad un disegno generale onnicomprensivo di riforma, nel cui quadro una nuova articolazione dei ministeri prenda a base la ridefinizione dei compiti e delle strutture organizzative ad essi preposto, informandosi ad un riaccorpamento organico delle competenze al fine di superare l'esasperato settorialismo e l'intervento pubblico, e avuto riguardo alle profonde differenze che gli apparati pubblici presentano tanto per la natura dell'attività, quanto per gli interventi che sono chiamati ad esplicare.  L'intreccio fra completamento dell'assetto funzionale regionale, riordinamento della pubblica amministrazione, ordinamento della Presidenza del Consiglio è di tutta evidenza. Si tratta dunque di dare preliminare attuazione all'ari. 95 Cost. e, particolarmente al suo terzo comma secondo cui. « la legge provvede all'ordinamento della Presidenza del Consiglio e determina il numero, le attribuzioni e l'organizzazione dei Ministeri ».  Nel prefiggersi il raggiungimento di questo obiettivo prioritario, la DC non può, peraltro, non tener presente che sarebbe scarsamente realistico pensare che si possa varare, in breve periodo la legge sull'ordinamento della Presidenza del Consiglio, realizzando, quindi, con una certa rapidità, ciò che in circa trent'anni.  di vita repubblicana non si è avuto l'opportunità di fate, non certo per motivi di ordine tecnico — pur essi da non sottovalutare — bensì per ragioni tipicamente politiche che non solo non sembrano essere venute meno, ma con ogni probabilità, almeno sotto certi profili, si sono ulteriormente rafforzate, benché al contempo, da parte di tutti i partiti, si sia manifestato un più intenso interesse per i temi istituzionali.  Presidenza del Consiglio dei Ministri - Ministeri - Ora, poiché non sembra possibile procedere alla riforma globale della pubblica amministrazione con un lungo atto legislativo, ma dovendo al contempo comunque assicurare certi graduali sviluppi logici della attività riformatrice, appare evidente l'opportunità, ferma restando l'esigenza della predisposizione di un disegno di legge su l'ordinamento della Presidenza del Consiglio dei Ministri e sulle attribuzioni degli organi di Governo della Repubblica, di anticipare fin d'ora talune linee di intervento che si muovono peraltro in una prospettiva di ulteriore organica attuazione costituzionale.  1 ) In riferimento all'ordinamento della Presidenza del Consiglio occorre preliminarmente realizzare almeno una strutturazione di uffici adeguata all'esercizio dell'attività di un indirizzo e coordinamento delle funzioni svolte dalle Regioni e dall'apparato burocratico della Pubblica Amministrazione. Ciò implica l'istituzionalizzazione delle funzioni ministeriali di coordinamento ora facente capo ai Ministri per le Regioni e per l'organizzazione della Pubblica Amministrazione.  In tal senso, la Presidenza del Consiglio diverrebbe sede formale di incontro e di raccordo organico dei Ministri eliminando ogni settorialità, episodicità e burocraticità degli interventi. Al contempo, ad essa andrebbero affidati compiti di:  a) reclutamento e gestione unitaria di tutti i dipendenti della pubblica amministrazione salvo specifiche esigenze di settori particolarmente qualificanti.  b) organizzazione e gestione della scuola superiore della Pubblica Amministrazione, per migliorare la qualificazione professionale dei pubblici dipendenti (il ruolo andrebbe unificato anche per assicurare una adeguata mobilità). istituzione di corsi di qualificazione per l'accesso, quanto meno in alcuni settori della pubblica amministrazione, in alternativa ai pubblici concorsi di tipo tradizionale) o per il passaggio a qualifiche di livello superiore.  e) gestione della contrattazione collettiva nel pubblico impiego.  ' d) studio di tecniche e procedure per l'ammodernamento dell’Amministrazione con particolare riferimento all'introduzione degli elaborati elettronici e ad una loro coordinazione ordinata.  Occorre altresì rilevare il fondamentale ruolo, specie a seguito della concreta realizzazione dell'ordinamento regionale, secondo i principi sopra esposti, della figura dei Commissari del Governo, con il compito di dare attuazione, in sede locale, alle direttive del Consiglio dei Ministri loro impartite per i settori di rispettiva competenza, dei Ministri senza portafoglio per le Regioni e la organizzazione della Pubblica Amministrazione e nei confronti del Presidente del Consiglio, responsabile del buon andamento delle attività amministrative statali decentrate e del coordinamento con quelle esercitate dalle Regioni. Essi, nominati direttamente dal Presidente del Consiglio per la durata del Gabinetto e da questi rinnovabili, andrebbero scelti tra i Consiglieri di Stato, della Corte dei Conti, Avvocati dello Stato, Dirigenti della pubblica amministrazione, professori ordinari di Università in materie giuridiche, economiche, storico-politiche.  2) Individuazione dei Ministeri che, a seguito dell'ulteriore conferimento di attribuzioni amministrative alle Regioni, vengono a perdere gran parte delle loro competenze con conseguente e dubbia utilità del loro mantenimento, per procedere alla immediata soppressione, affidando eventuali insopprimibili funzioni ad altri Ministeri, ovvero, transitoriamente, ad uffici speciali presso la Presidenza del Consiglio.  3) Esigenza di disciplinare taluni temi istituzionali attraverso i quali dovrebbe articolarsi l'ordinamento della Presidenza del Consiglio. In particolare, dovrebbero essere individuate ulteriori attribuzioni di indirizzo e coordinamento da affidare ad altri Ministeri senza portafoglio con particolari riferimenti ai settori dei rapporti con il Parlamento e dell'informazione, stampa, RAI-TV, ISTAT.  La Democrazia Cristiana ha presente l'urgenza della definizione \dei compiti dei Ministri e dei Sottosegretari di Stato, dei rapporti fra potere politico (Governo e Parlamento) e burocrazia e della regolamentazione dei collaboratori diretti dell'apparato politico. ^  Per la DC, occorre inoltre avviare a soluzione l'annoso problema dell'organizzazione della pubblica amministrazione che passa attraverso la preliminare determinazione del numero e delle attribuzioni dei singoli Ministeri.  Si dovrà inoltre delineare una nuova organizzazione — sia pure differenziata — che miri ad accrescere significativamente l'efficienza e la produttività del personale della pubblica amministrazione, precisandone doveri e responsabilità, garantendo conseguentemente più elevati livelli retributivi.  L'attuazione del disegno costituzionale dello sviluppo delle autonomie locali e delle Regioni, che rappresenta il fatto più caratterizzante del nostro ordinamento, una volta concretate compiutamente tutte le sue implicazioni, può assicurare il rinnovamento della struttura amministrativa centrale e periferica e la migliore funzionalità degli organi di governo,  La vitalità dei traguardi di partecipazione e di democrazia, di libertà e giustizia sociale conquistati nel nostro Paese sono dunque strettamente legati al rafforzamento ed allo sviluppo delle autonomie, che la DC — confermando la propria ispirazione ideale — considera cardine di un reale pluralismo politico, culturale e sociale.  Le Regioni - Le Regioni, come momenti di sintesi politica più direttamente espressivi della realtà territoriale, assumono un ruolo coessenziale per la comunità nazionale, soprattutto per quanto riguarda le scelte aderenti alla domanda sociale.  La DC stima lo sviluppo delle autonomie regionali e locali decisivo per la piena realizzazione del disegno costituzionale dello Stato democratico, ove Parlamento e Governo siano posti in grado di attendere, con autorità e prestigio, ai fondamentali compiti della politica nazionale ed internazionale, alla legislazione civile, alla promozione e al controllo dell'azione economica, alla definizione dei principi generali entro cui operano le autonomie regionali.  Le Regioni rappresentano, perciò, una insostituibile articolazione dello Stato repubblicano per l'attuazione di una strategia di rinnovamento e di rilancio morale, politico, ed economico. Ne è prova la decisione a livello di governo di decentrare e affidare gli interventi straordinari dello Stato alla Regione Friuli-Venezia Giulia in occasione del tragico evento del terremoto.  Malgrado lo scioglimento anticipato delle Camere, la sesta legislatura ha visto largamente rispettato il programma della DC e quello del Governo in ordine alla costruzione dell'ordinamento regionale, del quale si è garantito un graduale e continuo processo di consolidamento e perfezionamento.  La DC rivendica alla propria capacità e iniziativa politica l'approvazione degli atti legislativi fondamentali. la legge delega n. 382 per il completamento delle funzioni alle Regioni e per il trasferimento di nuovi poteri agli Enti Locali, le modifiche della legge finanziaria regionale, le norme in materia di contabilità regionale, la nuova legge sull'intervento nel Mezzogiorno che riconosce un ruolo determinante alle regioni meridionali, la regionalizzazione degli enti di sviluppo agricolo, il completamento delle norme di attuazione delle regioni a statuto speciale. /  II dialogo del Governo con le Regioni, intensificato ed istituzionalizzato nel continuo rapporto tra il Ministro delle Regioni e i Presidenti delle Giunte, ha consentito di superare i conflitti, di estendere la collaborazione in importanti settori mentre le Regioni fanno fronte alle loro crescenti responsabilità rispetto a ciascuna realtà regionale, partecipi di una effettiva funzione di governo.  Sono state completate le norme di attuazione degli statuti speciali, delle Regioni Sardegna e Friuli-Venezia Giulia e parti rilevanti di quelle per la Regione Sicilia e per la Regione Trentino Alto-Adige ai cui particolari ordinamenti si deve l'attenzione necessaria a rendere più feconda la convivenza tra i diversi gruppi linguistici.  Occorre perseguire con coerenza tale prospettiva, che in ogni caso deve vedere superate residue contrapposizioni tra lo Stato centrale e le autonomie regionali. ^/^  In particolare, si dovranno rapidamente attuare, con visione organica, le deleghe legislative previste dalla legge 382, predisporre le leggi di principio per le materie più rilevanti di competenza delle regioni, portare correlativamente a compimento un consapevole disegno di riforma democratica delle strutture amministrative centrali.  La legge n. 382 conferisce al Governo un'ampia e precisa delega per ridisegnare, completandone il trasferimento delle funzioni, l'ordinamento regionale, per fondare, su una base autenticamente autonomistica, le competenze dei Comuni e delle Province e per operare con le corrispondenti riduzioni di organici di personale e di stanziamenti, il primo snellimento delle amministrazioni centrali.  Le Province e i Comuni - La Democrazia Cristiana si impegna a promuovere la riforma dell'ordinamento comunale e provinciale con una apposita « Legge per le autonomie ». Con tale provvedimento legislativo dovranno essere definiti i principi generali ed i criteri secondo i quali le funzioni del Comune e della Provincia saranno attribuite anche in modo differenziato, a secondo dell'arca geografica, delle dimensioni socio-economiche e delle realtà metropolitane, in analogia a quanto la DC ha mantenuto con la legge sul decentramento, conseguentemente alle proprie impostazioni.  La DC promuoverà, inoltre l'emanazione di nuove norme sulla finanza e sulle entrate tributarie, sulla gestione economica e finanziaria. sui servizi di istituto. favorendo la rapida approvazione delle iniziative governative, già all'esame del Parlamento, relative anche alla potestà di autorganizzazione, alla revisione delle disposizioni sulla ineleggibilità e la incompatibilità per gli amministratori comunali e provinciali, alla revisione delle norme sulla sospensione e sulla decadenza degli amministratori degli enti locali.  Nel contesto di tale riforma, la Provincia va considerata nelle sue funzioni, nella sua organizzazione e nei suoi ambiti territoriali, ma riaffermata per la sua provenienza diretta dal voto popolare, riconoscendo ad essa funzioni proprie nel campo della programmazione, con particolare riferimento"" ai problemi dell'assetto del territorio, e funzioni delegate, nelle materie in cui le province hanno una collaudata esperienza amministrativa. Sarà favorita la sperimentazione dei nuovi strumenti dinamici di raccordo fra Comuni e Regioni.  La DC vuole che la riforma della finanza locale sia basata sui seguenti punti qualificanti. abolizione del sistema dei mutui a pareggio. integrazione, in via ordinaria e anticipata, delle entrate dei comuni e delle province a carico del bilancio dello Stato, secondo un parametro che terrà conto delle diversità socio-economiche e ambientali e garantirà il trattamento omogeneo di tutte le amministrazioni che si trovino in condizioni simili.  Rapporti governo-autonomie locali - Noi vogliamo che sia vinta la tentazione, spesso ricorrente, che lo sviluppo delle autonomie possa svolgersi al di fuori od in contestazione con i partiti nazionali. Non è un caso, infatti, che il fondatore del partito e delle autonomie e del pluralismo sociale, Don Sturzo, abbia voluto il Partito popolare come un grande partito nazionale.  È per questo che riteniamo che la DC possa ritrovare in tale confronto le ragioni della sua superiorità ideale, storica e politica.  La DC è stata in questi anni, per la concretezza politica dell'intuizione degasperiana, il partito dello Stato in Italia. La DC nella misura in cui saprà, come essa sola può, essere il partito delle Regioni, delle autonomie locali e di un vivo ed articolato pluralismo sociale, sarà ancora il partito dello Stato in Italia, un partito popolare, democratico, di ispirazione cristiana.  Alla luce delle considerazioni che precedono, i rapporti Regioni-Governo implicano.  1) a livello centrale, la riorganizzazione della Presidenza del Consiglio, quale sede di Consiglio dei Ministri, espressione della collegialità del Governo, alla quale soltanto può essere imputata la funzione di indirizzo e coordinamento.  2) a livello periferico, la definizione della posizione del Commissario del Governo nelle Regioni, conformemente all'art. 124 Cost., in modo da collocarlo nell'ambito della Presidenza del Consiglio, in considerazione dei compiti ad esso affidati di sovrintendere alle funzioni amministrative esercitate dalla Regione. e da qualificarlo, quindi, quale organo di raccordo dell'indirizzo politico governativo tra il vertice e la periferia in grado di sovrapporsi agli organi periferici dipendenti da singoli Ministeri.  LA GIUSTIZIA.  Quando si parla di crisi della giustizia si è portati a vederla o come crisi dei sistemi processuali o come carenza degli operatori del diritto, ma oltre a queste cause essa ha conseguenze che .vanno al di là dello stretto mondo delle controversie giudiziarie: effetti più profondi, più significativi, più radicali. Quando la giustizia non è rapida — e oggi non lo è quasi mai — quando non è efficiente — e oggi non lo è sempre — quando è gratuita, finisce per non essere uguale per tutti. e per la generalità dei cittadini la crisi è drammatica, può diventare crisi dello Stato. Lo Stato è per sua natura il punto di convergenza delle volontà e delle attività di ogni giorno verso un fine comune che da senso di contributo civile ai sacrifici, alle speranze, agli entusiasmi dei consociati. £ nella consapevolezza della comunità, nel senso di un 'comune indivisibile destino che ai cittadini è dato lo stimolo a sopportare i sacrifici richiesti dal bene comune, ad alimentare i progetti del futuro, a rivolgere le vocazioni e le speranze della società verso un fine migliore.  Quando è in crisi la giustizia la comunità non può chiedere sacrifici, lo Stato non può/ impedire che la moralità civile, il lavoro onesto, la condotta esemplare vengano profondamente offesi dagli speculatori e dai profittatori le cui prevaricazioni lo stesso  Stato non riesce a frenare in difesa dell'umiliato sacrificio degli uomini comuni.  Il crollo della comune moralità, dello strumento dell'ordinato vivere civile degli uomini per effetto della crisi dalla giustizia è male certamente altrettanto profondo della crisi dei partiti politici, delle stesse istituzioni parlamentari, dell'amministrazione pubblica. La crisi della giustizia non mette in pericolo solo strumenti o sistemi particolari che si possono riformare o correggere ma la essenza stessa dello Stato, la ragione per cui ogni uomo è cittadino, membro della comunità statale. La democrazia deve essere la incarnazione dello Stato di diritto: il principio degli uomini uguali di fronte alla legge, il principio della suprema dignità dell'uomo raggiunta nella convivenza statale trova una applicazione concreta nella democrazia.  La crisi della giustizia non consiste soltanto nella disfunzione giudiziaria, perché accanto ad un problema di funzionalità esistono dei problemi di contenuto che non è possibile ignorare.  Occorre acquistare consapevolezza del fatto che rendere giustizia è una operazione il cui contenuto non è esclusivamente tecnico ma politico.  È evidente che occorre che sia garantita anche la soggezione dei giudici alla legge, ciò che è espressamente ricordato dalla Costituzione. Pur dovendosi riconoscere ai giudici la piena libertà nella interpretazione delle norme, questa libertà non deve mai potersi tramutare in arbitrio e deve trattarsi pur sempre e soltanto della libertà di scelta tra più interpretazioni tutte egualmente consentite alla stregua delle leggi da interpretare, e tra queste il giudice deve essere libero di poter scegliere quella che gli sembrerà che riesca meglio a tradurre nello spirito della Costituzione la volontà della legge nel particolare momento della società in trasformazione, nella quale viene applicata.  Questa, e non altra può essere la libertà che spetta ai giudici.  Riforma dei codici.  In materia penale dovrà essere portato a sollecita conclusione il disegno di legge sulla riforma del codice penale, prevedendo una serie di sanzioni alternative al carcere, da applicare ai reati meno gravi. rivedendo, nella parte speciale, l'elenco dei reati che, da un lato, dovrà comprendere i più gravi attentati ai beni pubblici (ambiente, salute, alimenti, sicurezza dei luoghi di lavoro ecc.) e dall'altro, dovrà eliminare i reati « di opinione » e gli altri reati che limitano i diritti civili e le libertà politiche. depenalizzando drasticamente il grande numero di illeciti minori che inceppano senza reale vantaggio l'amministrazione della giustizia. In materia civile la nuova disciplina delle società per azioni dovrà passare alla fase della, decisione parlamentare e la legislazione sulle locazioni dovrà superare il regime del blocco istituendo un apposito organo per la determinazione dell'equo canone. Saranno portate  a compimento le riforme dei codici processuali: civile, penale, processuale minorile e militare, predisponendo le strutture di personale e di mezzi necessari al loro funzionamento.  Riforma dell'ordinamento giudiziario e delle professioni forensi.  Quanto all'ordinamento giudiziario, saranno riviste le norme per il concorso in Magistratura, con l'obiettivo sia di rimuovere le cause che ostacolano la più ampia partecipazione dei giovani appartenenti ai ceti popolari e la rappresentanza delle Regioni che forniscono un reclutamento del tutto insufficiente, sia di assicurare una maggiore preparazione culturale e professionale dei giudici. In secondo luogo, dovrà essere portato a totale attuazione il principio costituzionale dell'eguaglianza ed indipendenza interna dei Magistrati, abolendo ogni residuo di carriera e prevedendo che il solo criterio delle attitudini presieda al conferimento di funzioni ed uffici. Correlativamente sarà necessario rendere più precisa la responsabilità del Magistrato mediante una puntuale descrizione degli illeciti disciplinari e civili nonché mediante l'attribuzione al solo Ministro di Grazia e Giustizia del promuovimento dell'azione disciplinare. Occorrerà attuare una migliore distribuzione dei Magistrati sia attraverso la revisione delle circoscrizioni giudiziarie sia mediante l'istituzione del giudice unico monografico di primo grado. Dovrà essere potenziata la Magistratura onoraria attribuendole una più consistente competenza civile e penale. Nella linea di una maggiore specializzazione e di un più valido sostegno alla politica della famiglia, si colloca l'istituzione non più procrastinabile del tribunale per la famiglia. Sarà rivista, infine, la composizione della Corte di Cassazione, con la partecipazione di giuristi « laici » e con la temporaneità nell'incarico affinché sia garantita una evoluzione della giurisprudenza conforme alle esigenze della società in trasformazione. '  Quanto all'ordinamento delle professioni forensi, la riforma dovrà garantire una più penetrante formazione degli avvocati, dal momento universitario a quello del tirocinio professionale, senza escludere, se necessario, forme opportune di sbarramento.  A completamento della riforma e anche per rendete il servizio giudiziario aperto a tutti, secondo le direttive dell'art. 24 della Costituzione, dovrà essere rapidamente approvata la legge sul patrocinio statale dei non abbienti.  Riforma delle strutture giudiziarie e dei serviti.  i . Quale presupposto necessario per mettere la giustizia in grado di rispondere alla crescente domanda che sorge dallo sviluppo democratico del Paese, occorrerà prevedere un aumento degli stanziamenti di bilancio per il Ministero di Grazia e Giustizia — che sia compatibile con l'attuale crisi economica — anche per consentire la piena attuazione delle riforme recentemente approvate  o in via di approvazione sulla droga, sul diritto di famiglia,  sull'ordinamento penitenziario e sul nuovo processo penale. Tali stanziamenti saranno destinati a potenziare il personale ausiliario, come numero e come qualità, l'edilizia giudiziaria e carceraria, i mezzi che la moderna tecnologia offre per la raccolta e la riproduzione dei dati. Parimenti un rafforzamento numerico e qualitativo della polizia giudiziaria, costituirà un aiuto efficace nella dura lotta alla criminalità.  Riforma della direzione della politica giudiziaria.  Sarà potenziata la funzione del Ministero di Grazia e Giustizia come organo di impulso per la riforma legislativa e di gestione delle risorse necessario in termini di personale, strutture e servizi e correlativamente dovrà essere sollecitata la collaborazione tra Ministero, Consiglio Superiore della Magistratura e Parlamento per l'elaborazione e l'applicazione della politica giudiziaria nei termini sopra delineati utilizzando le relazioni annuali del CSM a Parlamento e Governo e le sedute congiunte di commissioni parlamentari. Ministro e CSM.  Infine dovrà essere seguita una linea di efficace decentramento delle scelte decisionali e di collegamento tra uffici giudiziari e amministrazioni locali specie nei settori della prevenzione criminale del recupero post-penitenziario della droga e del diritto di famiglia. Decentramento e collegamento che vanno affidati a livello regionale, valorizzando i consigli giudiziari presso le Corti di appello.  IL PARLAMENTO.  Nel Parlamento la Democrazia Cristiana riconosce la prima e insopprimibile garanzia di libertà dei cittadini e il motore dell'intero meccanismo istituzionale, in un ordinamento — come quello del nostro Statuto democratico — nel quale è propria del Parlamento una funzione essenziale anche in ordine ad un sempre più stretto raccordo tra istituzioni e società civile e con tutti i centri di potere pubblico.  Le ampliate attribuzioni del Parlamento, alla stregua della riforma dei suoi regolamenti, in particolare nella sfera delle funzioni ispettiva e di controllo e in generale nell'organizzazione del lavoro parlamentare segnano un significativo momento di crescita della nostra democrazia e, al tempo stesso, insostituibile occasione di partecipazione per le varie espressioni della società e per gli organismi pubblici che così entrano in diretto contatto con l'istituzione parlamentare.  Affinché l'armonico disegno consituzionale non resti alterato, è tuttavia indispensabile che alle accresciute attribuzioni del Parlamento. alla sua esaltata vocazione da porsi come diretto punto  di riferimento di molteplici istanze, corrisponda un Governo unito e propulsivo nella sua azione, sotto la guida di una Presidenza del Consiglio in grado di esercitare tra i singoli ministeri il coordinamento che la Costituzione gli attribuisce. Nei rapporti stessi con il Parlamento, non può trascurarsi, cioè, il ruolo dinamico che la Costituzione assegna al Governo, ove non si voglia scivolare nella confusione di un assemblearismo inconcludente.  Il Governo deve — ne altrimenti potrebbe — governare con l'accordo delle Camere che gli hanno accordato la fiducia. ma la legislazione, specialmente le grandi leggi di indirizzo su temi fondamentali alla cui approvazione dovrà precipuamente volgersi l'impegno delle Camere, non può non corrispondere all'indirizzo che il Governo dichiara e si propone di perseguire e che le Camere hanno confortato della loro fiducia.  Appunto in ragione della sua apertura all'intero orizzonte della società e delle istituzioni, il Parlamento è chiamato a svolgere una essenziale funzione di composizione di istanze e proposte diverse, che postulano nel Parlamento stesso un punto di equilibrio, e quindi di confronto tra maggioranza e opposizione. Ma se vuole — come è necessario per la vitalità delle nostre istituzioni democratiche — porsi come punto di riferimento per recuperare in massimo grado autorità e vigore alla complessiva azione di governo e per garantire il primato del momento politico contro confusioni e degenerazioni settoriali, il Parlamento è interessato direttamente al mantenimento di un corretto rapporto con il Governo e al rispetto dell'indirizzo politico sulla cui base a questo ha dato la sua fiducia,  Evitare condizioni di confusione al momento delle decisioni sulla linea politica vuoi dire altresì evitare la sostanziale paralisi nelle scelte e perciò assicurare che il potenziamento del ruolo del Parlamento non si arresti alla facciata ma sia operativamente verificabile.  In questa prospettiva di recupero di una intatta capacità di decisione va misurata la positività delle riforme regolamentari interne. e va altresì collocata la indispensabile risposta positiva alla esigenza di accelerare il ritmo con cui trovino conclusione le procedure che, ai suoi diversi livelli funzionali, nel Parlamento hanno svolgimento.  Presupposto per l'efficacia dell'azione parlamentare, d'altro canto, è che deputati e senatori siano messi nelle concrete condizioni di esercitare le loro funzioni con la massima efficacia.  LE FORZE ARMATE.  La Democrazia Cristiana, come forza politica nazionale che li, .| fa carico della difesa dei confini, della stabilità dei valori costituzionali che stanno a presidio dello Stato, pone le Forze Armate a salvaguardia di questi valori e dell'indipendenza del Paese. L'efficienza dell'apparato militare è dunque essenziale all'assolvimento di tali compiti. £ necessario tuttavia riflettere sul significato odierno della struttura militare, perché è solo dalla consapevolezza della sua necessità che deriva la soluzione dei problemi  politici, giuridici ed umani relativi all'appartenenza alle Forze Armate.  La Democrazia Cristiana ritiene che la premessa di qualsiasi discorso sul rinnovamento delle Forze Armate al fine di rafforzarne i vincoli con la società, sia la loro estraneità istituzionale rispetto ai conflitti politici del momento. La apartiticità delle Forze Armate italiane si basa, infatti, sulla certezza che tutto sarebbe perduto, in termini di fedeltà istituzionale, se le armi diventassero strumento della lotta politica, e se i militari di carriera dovessero fare della lotta politica il momento e l'occasione per realizzare la propria personalità. Da questa preoccupazione, oggi condivisa largamente dalle forze politiche italiane, deriva la decisione di non accogliere le sollecitazioni intese ad introdurre forme d'organizzazione sindacale nelle Forze Armate. È evidente tuttavia che è compito delle forze politiche trovare e potenziare gli strumenti, economici e di dignità, che consentano ai militari di carriera il pieno dispiegarsi della professionalità. È infatti mediante la riscoperta del valore della professionalità, dei suoi modi di esplicazione interne ed internazionali, che si può rispondere alle richieste di ammodernamento delle Forze Armate italiane.  Proprio in funzione di tale ammodernamento, la Democrazia Cristiana ritiene che si debbano urgentemente affrontare i problemi politici e giuridici riguardanti la disciplina militare, la  definizione dei suoi contenuti e il controllo di costituzionalità sulle disposizioni regolamentari.  Noi pensiamo ad una legge che definisca l'ambito della fonte regolamentare, prevedendo in particolare tutte le ipotesi di interferenza tra disciplina militare e vita esterna al servizio militare.  e ad una possibilità di controllo da parte della Corte Costituzionale delle disposizioni dei regolamenti che hanno forza di legge.  Per quanto riguarda le linee essenziali del regolamento di disciplina, devono essere posti in risalto i problemi dell'arresto disciplinare (anche in rapporto alle disposizioni del codice penale militare di pace) e i problemi della libertà di manifestazione del pensiero, che non dovrebbe tollerare limiti ulteriori rispetto a quelli previsti dall'art. 21 della Costituzione. Un'altra questione delicata e difficile, ma che tuttavia deve essere affrontata, è quella che riguarda la distinzione tra gli aspetti della vita militare legati alla natura specificatamente militare delle prestazioni, e gli aspetti  della vita militare che appartengono alla legittima continuità in caserma, della vita civile.  È opportuno, quindi, che le forme e le sedi in cui possa espandersi la presenza e la partecipazione civile dei militari, siano pensate e costruite con volontà riformatrice, nella consapevolezza e nella chiarezza dei limiti posti dalla particolare funzione e dalla necessaria efficienza della macchina militare. Particolare attenzione va rivolta al servizio sanitario militare e al riesame della normativa sostanziale e processuale, relativa all'ordinamento militare, che tenga conto delle prescrizioni fissate negli art. 103 e 111 della Costituzione. La DC ritiene che la linea di tendenza, in riferimento alla giustizia militare in tempo di pace, sia quella di restituire progressivamente alla giurisdizione ordinaria la competenza a trattare dei reati commessi da non appartenenti alle Forze Armate e dei reati comuni di chi vi appartiene.  La Democrazia Cristiana riconferma la funzione insostituibile dell'esercito nello Stato democratico, come fattore di stabilità dei valori costituzionali, garanzia di indipendenza nazionale nell'area mediterranea così pericolosamente percorsa da nazionalismi esasperati, come condizione per una partecipazione seria e dignitosa alla Alleanza Atlantica, come strumento di tranquillità e di pace.  LA REVISIONE DEL CONCORDATO.  Proprio per la sua natura di partito aconfessionale la Democrazia Cristiana è massimamente interessata ad una profonda revisione del Concordato del 1929. Essere partito di ispirazione cristiana non significa essere scarsamente disponibile o esitante a difendere o a tutelare i diritti dello Stato nei confronti della Chiesa, ma significa essere partito più di ogni altro sensibile al bene prezioso che rappresenta, per la stessa unità dello Stato, la garanzia della pace religiosa. È la linea a cui si richiamano nella nostra tradizione il programma del Partito popolare sulla questione romana e le posizioni assunte dalla DC in sede di 'approvazione dell'ari. 7 della Costituzione.  Non si tratta ora soltanto di modificare alcune clausole già superate di fatto e, quel che più conta, cadute ' nella coscienza comune, ma di adeguare, con il consenso di entrambe le parti, l'intera disciplina dei rapporti tra Stato e Chiesa alle dichiarazioni del Concilio Vaticano II, ai principi della nostra Costituzione ed alla evoluzione dei tempi.  Sappiamo dell'esistenza del dissenso di alcuni gruppi di cattolici favorevoli alla abolizione di ogni Concordato. Ma noi riteniamo che solo in una visione utopistica è possibile pensare ad una tutela delle libertà religiose e della stessa Chiesa nello Stato senza una garanzia patrizia. Rimaniamo quindi fedeli anche in questo alla lettera e allo spirito dell'ari, 7 della Costituzione e siamo impegnati a far giungere il più rapidamente possibile ad esiti concreti per la preannunziata ''disponibilità alla revisione del Concordato da parte della Santa Sede e del governo italiano a ciò sollecitati da due mozioni della Camera dei Deputati.  In questa revisione alcuni aspetti ci appaiono degni di particolare attenzione.  Consideriamo superato un tipo di concordato, come in parte è anche quello del 1929, nel quale la Chiesa, in cambio di privilegi ottenuti in deroga del diritto comune, offra anche in modo indiretto un avallo al regime politico dello Stato e gli conceda diritti di controllo sul suo ordinamento interno.  Oggi il Concordato può essere visto come una normativa quadro,"" eventualmente affiancata da accordi di settore egualmente coperti dalla garanzia costituzionale dell'ari. 7, che offra la stabilità di una disciplina contenuta nell'ambito dei principi di libertà costituzionale, ma non revocabile unilateralmente dallo Stato.  Con tale spirito è possibile procedere ad innovazioni particolarmente .incisive in tema di diritto matrimoniale e di diritto scolastico, facendo cadere gli anacronistici residui di controllo dello Stato sulla organizzazione ecclesiastica.  LA solidarietà NAZIONALE.  La solidarietà nazionale cui si richiamava la Democrazia Cristiana nell'invitare i cittadini, le forze politiche, culturali, imprenditoriali e le rappresentanze dei lavoratori a partecipare attivamente e responsabilmente al processo di crescita civile del Paese, non contraddice il principio della democrazia parlamentare. La DC rifiuta perciò ogni invito a superare la distinzione dei ruoli tra maggioranza e minoranza, condizione essenziale per il corretto svolgimento della dialettica che caratterizza il sistema. È con la confusione dei ruoli tra maggioranza e minoranza che il principio della democrazia parlamentare viene insidiato e avvilito.  L'invito alla solidarietà nazionale da parte della DC non prevede perciò accordi di massima tra forze politiche che si possano configurare come alleanze intese a superare il principio della democrazia parlamentare. Tuttavia, la Democrazia Cristiana è convinta che per dare soluzione a determinati, gravi, pressanti problemi, che condizionano lo sviluppo del Paese, sia augurabile anche l'apporto delle forze politiche che appartengono all'opposizione, senza che ciò stravolga il quadro politico.  Il richiamo alla solidarietà nazionale nei confronti di una politica intesa a comprimere i consumi privati e ad espandere quelli sociali, per l'impegno e i sacrifici che essa comporta, richiede, ad esempio, la più larga adesione, anzi una autentica mobilitazione coscienziale dell'intera popolazione. È del resto caratteristica peculiare della Democrazia Cristiana, che le deriva dalla vocazione politica e della sua storia, l'individuare il bene comune al quale indirizzare la comunità.  La ricerca di una adesione, la più larga e convinta, alle proposte per risolvere la crisi tende a far superare ai provvedimenti legislativi, pur necessari, il carattere coercitivo o pedagogico autoritario che è proprio dei regimi totalitari, il cui potere è esercitato attraverso il centralismo burocratico e sorretto dalla propaganda ideologica.  Perciò la Democrazia Cristiana annette grande importanza al metodo della consultazione tra le rappresentanze imprenditoriali e dei lavoratori e assieme al governo e alle forze politiche, al fine di dare la più larga piattaforma di sostegno agli indirizzi, specie di politica economica. Diventa una integrazione sempre più necessaria del sistema democratico parlamentare. Lo arricchisce ma non lo potrà mai sostituire. Col metodo della consultazione, e perciò del confronto, si stabiliscono circuiti di informazione e di ricerca destinati a sollecitare partecipazioni e consensi popolari adatti ad animare, a tutti i livelli, la stessa programmazione generale che la Democrazia Cristiana vuoi fare derivare da piani particolari, nel pieno rispetto, cioè, della democrazia e del decentramento. Essa trae questa visione dalla matrice sturziana, di. una società pluralista e partecipativa, e la ripropone in termini attuali, certa che l'articolazione comunitaria rafforza lo Stato democratico rendendolo strumento non di pura mediazione ma di superamento dei particolarismi. A questa visione si collega direttamente la programmazione: è in essa (come complesso di discipline dei gruppi sociali e di convinzioni tra loro e lo Stato) che si evita il degenerare del pluralismo in anarchia. Ed è col suscitare vasti movimenti di adesione alla soluzione di problemi di interesse collettivo che viene superato il divario, latente anche nelle democrazie più avanzate, tra Stato e società.  Ciò vale anche per problemi non di politica economica ma ugualmente gravi per i condizionamenti che essi pongono allo sviluppo civile e alla convivenza democratica.  Ferma la responsabilità costituzionale e legale della tutela dell'ordine e della sicurezza pubblica e dell'adozione delle misure d'autorità necessarie, si deve non solo sensibilizzare la pubblica opinione alla difesa dalla criminalità politica e comune/ ma fare appello alla partecipazione di tutti i cittadini, dei partiti politici, degli enti locali, delle forze sindacali e imprenditoriali e delle forze culturali, ognuno nell'ambito delle proprie responsabilità, in una comune azione in difesa della Costituzione e della legalità.  L'ORDINE PUBBLICO.  La Democrazia Cristiana annette la massima importanza all'esigenza della salvaguardia della sicurezza e della convivenza civile dai turbamenti che ad essa possono essere arrecati dalla infiltrazione di gruppi di agitatori in ordinate manifestazioni di organizzazioni di massa che provocano volontariamente incidenti con la forza pubblica, nonché dalle manifestazioni di gruppi eversivi che si svolgono in dispregio di ogni prescrizione delle legittime autorità e degenerano in provocazioni e aggressioni alle forze dell'ordine.  Nei confronti di tali forme di aggressione, tanto se compiute da gruppi che si distaccano da legittime manifestazioni quanto se compiute durante manifestazioni illegali, è indispensabile raggiungere nel più breve tempo un più alto grado di affinamento delle tecniche di controllo preventivo,  E' a tal fine necessario l'uso di mezzi tecnici più moderni di quelli attualmente in dotazione delle forze dell'ordine, che consentano un più immediato controllo e un più agevole contenimento delle situazioni di offesa all'ordine pubblico. E' necessario attuare una forma di addestramento degli uomini che li porti ad avere piena e nello stesso tempo prudente padronanza dei mezzi loro affidati.  La Democrazia Cristiana condanna fermamente gli episodi di sabotaggio e di sovversione manifestatisi in recenti episodi di aggressione a persone e attrezzature industriali.  Si tratta di forme subdole e occulte di violenza che fanno pensare ad organizzazioni e pianificazioni ben determinate. Per fronteggiare, specie a livello di strutture produttive, queste nuove forme di crimine occorre adottare tutte le misure necessario che risultino al tempo stesso compatibili con il carattere privato dell'ambiente aziendale e con le libertà sindacali e di lavoro sancite dallo Statuto dei lavoratori.  Respingendo inammissibili sollecitazioni nel senso della costituzione di corpi di polizia privati, siano essi composti da « vigilantes » o da « miliziani », occorre perseverare nella realizzazione di strette norme di collaborazione tra cittadini e le autorità di pubblica sicurezza, come dovere civico, inteso a superare ogni forma di indifferenza.  Nuove forme di addestramento e di impiego di personale di polizia e della dotazione di nuovi mezzi tecnici di difesa, di contenimento e di repressione, sono gli strumenti che si richiedono per fronteggiare anche tali forme di violenza.  Si rende però assolutamente necessario sopperire alle gravi carenze esistenti nel campo informativo essendo la raccolta, l'analisi e l'elaborazione delle informazioni l'unico strumento efficace di prevenzione delle forme più pericolose di violenza organizzata.  Non è infatti pensabile alcuna forma di efficace difesa ove non sia possibile individuare natura, origine, struttura e fonti di finanziamento delle organizzazioni volte alla violenza.  Anche in questo campo bisogna pervenire all'adozione di misure organizzative, operative, sempre nell'ambito della legalità democratica e repubblicana.  Per l'organizzazione e il potenziamento delle forze dell'ordine, la Democrazia Cristiana intende promuovere l'intensificazione  dell'arruolamento e il miglioramento della formazione del personale ad ogni livello. pervenire alla creazione del ruolo del personale operaio della PS e in questo quadro proseguire nell'azione di recupero del personale di PS e CC impegnato in compiti d'ufficio. giungere alla creazione del ruolo diplomati (nel personale civile di PS) dei tecnici e degli ispettori. continuare il potenziamento e l'affinamento dei mezzi tecnici a disposizione delle forze dell'ordine. valorizzare la funzione dei comitati di rappresentanza del personale di PS già funzionanti con efficacia. rendere meno lenta ed inadeguata l'azione giudiziaria particolarmente di grandi centri.  Per la prevenzione in genere la Democrazia Cristiana intende proseguite l'azione pratica di coordinamento tra le varie forze di polizia mediante:  a) il funzionamento del Comitato dei Ministri contro il terrorismo.  b) il funzionamento del comitato presieduto dal Ministro dell'Interno composto dai capi servizi informazione dei vari corpi.  e) migliore distribuzione di compiti territoriali delle varie forze di polizia.  Occorre, altresì, potenziare l'ufficio antidroga continuare la vigilanza antisabotaggio già esistente presso impianti pubblici adottare nuove misure contro i sequestri di persona.  LA QUESTIONE MORALE.  Per il corretto funzionamento e la stabilità stessa delle istituzioni democratiche occorre affrontare quella « questione morale » che mai come ora è diventata una questione politica che investe gli ordinamenti dello Stato e la credibilità della classe politica dirigente.  La DC che, forte dei suoi valori di ispirazione cristiana, ha sempre richiesto, nell'adempimento di tutte le responsabilità politico-amministrative, un rigoroso senso morale verso lo Stato e perciò verso la comunità, oggi riconferma con estrema fermezza la propria volontà e il proprio impegno affinché la gestione della cosa pubblica sia unicamente ispirata ai più saldi principi di onestà morale, di correttezza amministrativa, in uno spirito di servizio e di dedizione al Paese.  L'onestà personale, il senso del dovere, l'impegno disservizio, sono doveri imprescindibili dalla realtà individuale, dalla coscienza dell'uomo, e devono caricarsi di particolare tensione nel momento in cui da essi dipendono le sorti di altri uomini e ^avvenire di una. intera comunità sociale.  Per queste ragioni è indispensabile che siano sollecitamente portate a termine le iniziative a carattere inquirente relative alle accuse rivolte a uomini politici e partiti, affinché si abbia, nella certezza del diritto, la possibilità di colpire chi risultasse responsabile di azioni illecite, ma anche di sollevare dal peso di accuse infamanti chi fosse riconosciuto estraneo ad ogni colpa.  La DC rifugge da quei generici scandalismi che appaiono ispirati da mire qualunquistiche od oscure intenzioni di disgregazione piuttosto che da un sincero impegno di moralizzazione, ma ribadisce la sua volontà di sostenere e difendere i valori di coerenza e di rigore morale compresi indissolubilmente nel fondamento cristiano della propria presenza politica,  In questo spirito sarà infine necessario portare avanti quelle iniziative a carattere legislativo tendenti a verificare lo stato patrimoniale e le contribuzioni tributarie di chiunque sia candidato a qualsiasi carica pubblica di carattere elettivo o meno, perché si possa, anche attraverso queste misure, offrire le più ampie garanzie ai cittadini e allo Stato,  La DC intende, dunque, fare della questione morale una propria condizione di vita, un elemento improrogabile di tensione e di impegno nei momenti decisivi della battaglia politica, un punto irrinunciabile del proprio rinnovamento e della propria identità di partito.",NA,NA
