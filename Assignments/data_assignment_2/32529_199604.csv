"text","cmp_code","eu_code"
"II CDU e il CCD presentano insieme le liste alle prossime elezioni e costituiscono la federazione dei cristiani democratici.  Dopo una fase di scomposizione, che ha disperso e reso inefficace la presenza dei cattolici nella vita pubblica del nostro Paese, questo è il primo segno visibile ed efficace di una ricomposizione,  Due spezzoni del cattolicesimo politico italiano, che hanno fatto la medesima scelta di campo in una coalizione di centro destra, si mettono insieme per dare una testimonianza più efficace e per difendere meglio i valori della cultura cattolico democratica,  Questo è tanto più importante oggi, quando i cattolici che hanno fatto una scelta diversa, collocandosi nella sinistra, diluiscono e perdono la loro specifica identità aderendo ad una lista insieme con gli esponenti del grande capitale che hanno sempre ostacolato la presenza dei cattolici nella società italiana, ne hanno disconosciuto il valore e hanno cercato di limitarne la portata.  Al centro del nostro simbolo comune sta lo scudo crociato. È l'emblema della lotta per portare i valori cristiani.  Terra che mai cesserai di essere una parte  del nostro tempo.  Svegliati a una nuova speranza  sempre ci dirigiamo verso una terra nuova.  A tè, terra antica, ti alzeremo  come frutto dell'amore delle generazioni  che sono riuscite a superare l'odio"".  L'ORIZZONTE DEL NOSTRO PROGRAMMA PER COSTRUIRE L'ITALIA  II nostro paese affronta oggi cinque emergenze. Nella prossima legislatura occorre intervenire urgentemente su ciascuna di esse.  1. L'emergenza morale e culturale.  Negli ultimi anni ha dominato una cultura relativista convinta che nessuno di quelli che hanno forti convinzioni morali può essere un buon democratico. Rifacendosi (in parte a torto) al pensiero di K.R. Popper dicevano che quelli che hanno forti convinzioni morali possono facilmente cedere alla tentazione di far uso del potere politico per imporle agli altri. Meglio dunque, e più affidabili dal punto di vista democratico, sarebbero quelli le cui convinzioni morali sono ""problematiche"" o tenui.  Lasciamo da parte per un momento la domanda se sia vero oppure falso che chi ha forti convinzioni morali sia tendenzialmente autoritario (noi siamo convinti che sia falso e cercheremo fra breve di dimostrarlo). Sicuro è comunque che chi forti convinzioni morali non ha non ha neppure molte ragioni per sacrificare il suo interesse individuale al bene comune, per non vendere gli appalti in cambio di tangenti, per non vendere e comprare i voti nelle elezioni, le sentenze dei tribunali etc...  Già Fiatone della Repubblica ha spiegato che quando la democrazia si allea con il relativismo morale il risultato è la corruzione, quindi il discredito delle istituzioni democratiche, quindi il disordine e la prevalenza dei più forti e dei più violenti, infine la tirannide quando la multitudine confida ad un uomo solo il compito di liberarla da  una situazione di caos che è diventata intollerabile.  E in gioco il destino della nostra democrazia. Una crisi analoga, del resto, è in atto in tutte le moderne democrazie. Con ""Tangentopoli"" e con l'operazione ""Mani Pulite"" l'Italia è diventata una specie di laboratorio politico del mondo intero, in cui è messa alla prova la crisi della democrazia, e anche la sua capacità di rinnovamento. Nella storia già altre volte delle democrazie sono morte a causa di questa malattia; non sono le dittature ad uccidere le democrazie. Prima queste si suicidano e perdono il sostegno della gente a causa della corruzione. Solo dopo vengono i tiranni a seppellire una democrazia, dopo che questa è già morta nei cuori della gente.  Noi crediamo che sia necessario un profondo rinnovamento morale della democrazia italiana, per tornare a fare riposare la vita del paese su la base solida di un insieme di valori oggettivi.  Ma è proprio vero che coloro che hanno ferme convinzioni morali possono diventare pericolosi per la democrazia, imponendo tali convinzioni a chi la pensa diversamente per mezzo della legge? Dipende dal tipo di convinzioni. Se uno, per esempio, è convinto della dignità trascendente di ogni singola persona umana che deve fare il bene per mezzo di un atto libero della sua volontà, sarà assolutamente restio a limitare la sua libertà, a costringerla a fare il bene, perché il bene fatto senza libertà la valore morale. La persona umana, intesa come en-  tè intelligente e libero, è il punto di riferimento a cui vogliamo ancorare la ripresa morale della politica.  Essere intelligenti e liberi significa essere responsabili per il proprio destino, essere costruttori o artefici del proprio successo o insuccesso nella vita. Un aspetto della crisi morale del nostro tempo è anche la rottura che si è realizzata fra libertà e responsabilità.  Un numero crescente di persone pretendono il diritto di essere liberi senza portare per intero la responsabilità delle loro azioni, senza  impegnare uno in fondo le loro energie per costruire il loro futuro. C'è una cultura dell'assistenzialismo che pensa che tutto sia dovuto, che i soldi in fondo li faccia lo stato, e si domanda come mai lo stato non ne faccia di più per distribuirne di più a tutti e rendere tutti più felici. Viviamo invece in un mondo di risorse limitate, queste risorse l'impresa ed il lavoro italiani devono guadagnarsele in una concorrenza durissima sui mercati internazionali, ogni volta che diciamo ""sì"" ad una qualche domanda che viene da questo o quel gruppo sociale dobbiamo essere consapevoli che contemporaneamente diciamo ""no"" a qualche altra domanda, forse più legittima, semplicemente perché non esistono le risorse per dire ""sì"" a tutti.  C'è una generazione che è cresciuta con il convincimento che nel mondo di domani non ci sarebbe stato più bisogno del lavoro e delle virtù del lavoro (laboriosità, affidabilità, responsabilità ...). SÌ pensava che i beni materiali li avrebbe prodotti, in quantità illimitate e senza il contributo della fatica umana, un sistema economico automatizzato e che ci fosse bisogno, se mai, delle ""virtù del consumo"", che somigliavano poi molto a quelli che una volta si chiamavano vizi.  In realtà le cose sono andate in modo diverso e c'è bisogno di restaurare un'etica del lavoro, la consapevolezza che non si ha diritto di avere qualcosa in cambio di niente.  È necessario lottare contro l'atteggiamento di chi si preoccupa sì di avere un posto di lavoro ma non di lavorare, cioè di produrre servizi che valgano lo stipendio o il salario che riceve.  Bisogna stimolare nei giovani il sentimento della responsabilità e l'orgoglio dell'inventare il proprio posto di lavoro e anche quello di altri. Bisogna riportare in onore quella che Aristotele chiamava ""giustizia commutativa"": se vuoi qualcosa devi guadagnartelo.  Nessuna società, tuttavia, può vivere di sola giustizia commutativa, di solo ""principio di prestazione"". Ogni società umana si trova all'intersezione di due diversi tipi di scambio: lo scambio degli equivalenti (io do una cosa a tè, tu la paghi, e siamo pari) e lo scambio gratuito (io ti do qualcosa in cambio di niente, perché ti amo).  La famiglia è per eccellenza il luogo dello scambio gratuito, del dono. Nonostante la gratuità si tratta pur sempre di uno scambio. Il dono chiede di essere accolto, ma anche di essere ricambiato, in tempi modi e forme imprevedibili. I genitori si prendono cura dei figli, ma anche i figli si prenderanno cura dei genitori, se sarà necessario, quando saranno vecchi; l'amico aiuta l'amico che ha perso il posto di lavoro, ma si aspetta anche di essere aiutato se un giorno si troverà in difficoltà... L'uomo che non è in grado di badare a se stesso ha il diritto di essere aiutato e il modo migliore di aiutare è rimettere in condizione dì badare a se stessi, con l'eccezione dei casi più gravi di handicap fisico e mentale.  Lo stato ha in questo una responsabilità che deve esercitare in collaborazione con le famiglie e le altre comunità che esercitano la solidarietà. Noi invece abbiamo spesso preteso che lo stato fosse l'unico gestore della solidarietà, indebolendo le famiglie svuotate delle loro responsabilità, e generando forme di parassitismo che vanno a danno di chi ha lavorato e compiuto il proprio dovere. Abbiamo bisogno di una solidarietà più rigorosa e più giusta.  Gli aspetti della questione morale che abbiamo toccato possono forse essere spiegati tutti con una tendenza della cultura che ha dominato nel recente passato. Si è pensato che gli antichi valori fossero consumati e che nuovi valori sarebbero emersi dai nuovi modi di vivere e di produrre.  La cultura marxista, in modo particolare, era convinta che il proletariato avrebbe prodotto Ì nuovi valori ed ha secondato l'azione della cultura borghese radicale che dissacrava i valori cristiani del nostro popolo. Una volta dissacrati i vecchi valori sarebbe stato più facile imporre i nuovi.  I vecchi valori sono Stati dissacrati, ma i nuovi non sono arrivati, anzi lo sviluppo tecnologico e produttivo >, ha travolto pure il proletariato che avrebbe dovuto produrli.  Viviamo in mezzo ai vecchi valori, perché non ce ne sono altri, essi sono però dissacrati e cioè facilmente abbandonati o traditi ogni volta che ci chiedono di privilegiare il valore sull'interesse o il bene comune sul vantaggio individuale.  Dobbiamo tornare ad impegnarci seriamente con i valori della nostra tradizione culturale cristiana. È questo, naturalmente, un compito della società civile, della cultura, della Chiesa e delle altre comunità religiose che operano in Italia. È però anche, nel suo ambito, un compito della politica e dei cattolici che laicamente operano in politica. Difficilmente otterremo qualcosa di valido se non realizzeremo, già attraverso la nostra azione, un rinnovamento morale della politica.  Dobbiamo dire quali sono i valori che guidano le nostre scelte politiche.  Si tratta prima di tutto del valore della persona umana, dal quale dipendono la libertà e la responsabilità oltre che la solidarietà. I politici parlano spesso di valori intendendo con questa parola però soltanto dei buoni sentimenti. I buoni sentimenti non bastano però a guidare l'azione politica. Occorre un'idea del diritto e della giustizia, che ci dica quando dobbiamo dire di sì e ' quando dobbiamo dire di no. I buoni sentimenti ed una falsa idea di solidarietà possono indurre a dire di sì a tutte le domande che emergono dalla società, tradendo il bene comune per il vantaggio particolare del gruppo che di volta in volta reclama protezioni o sostegni.  Il riferimento alla persona umana come soggetto di diritti e di doveri offre invece anche un criterio per negare pretese dannose ed illecite e per preservare una vera eguaglianza e solidarietà fra i cittadini.  2. l' emergenza istituzionale.  Con i referendum gli italiani hanno manifestato il desiderio di passare da un regime politico di democrazia parlamentare classica ad un sistema democratico di tipo diverso, in cui più autonomo e forte sia il potere esecutivo. In un sistema parlamentare classico i governi si fanno e si disfano in Parlamento, sulla base di alleanze fra i partiti. I cittadini eleggono i parlamentari ed i parlamentari poi stringono le coalizioni che ritengono più convenienti, le sciolgono, le ricostituiscono. Di conseguenza per sapere chi governerà non basta avere il risultato delle elezioni. Bisogna anche sapere che coalizione si formerà e, naturalmente, nulla impedisce che mentre una coalizione è in vita già qualcuno cominci a prepararne un'altra. Il risultato è l'instabilità dei governi e anche l'eccesso di potere di piccoli gruppi, determinanti però per la formazione delle maggioranze, che possono imporre il loro interesse particolare anche contro il bene comune.  Nella prima fase della sua esistenza la nostra Repubblica è stata una democrazia parlamentare classica. Adesso si prospetta la necessità di una riforma. Obiettivo della riforma deve essere dare al paese esecutivi stabili, che durino una intera legislatura. Governi di legislatura possono dare al paese le medicine che reputano effettivamente necessario, hanno quattro o cinque anni di tempo perché questi provvedimenti possano dispiegare Ì loro effetti e alla fine i cittadini potranno giudicare se hanno operato bene o male.  Governi che durano un anno (e per di più devono sempre guardarsi le spalle da manovre parlamentari miranti a farli cadere) cadono prima ancora che i loro provvedimenti abbiano cominciato a fare effetto, e i risultati che si verificano nel loro periodo di carica sono in larga misura gli effetti delle misure prese dal governo che li ha preceduti.  Nei paesi in cui esistono solo due grandi partiti (Germania, Inghilterra) il problema è stato risolto instaurando una convenzione costituzionale per cui il capo del partito che vince le elezioni diventa capo del governo. Da noi (come in Francia) esistono più partiti ed il sistema è bipolare (ci sono due grandi alleanze di partiti) ma non bipartitico (ci sono solo due grandi partiti). Sembra più ragionevole allora garantire la stabilità dell'esecutivo dando più poteri al Presidente della Repubblica e facendolo eleggere direttamente dal popolo, come appunto di fa in Francia. Eletto per quattro o cinque anni il Presidente della Repubblica garantirebbe la continuità della politica estera, della politica della difesa e della politica economica ed il governo troverebbe nel Presidente della Repubblica una difesa contro terremoti parlamentari ingiustificati.  SÌ parla spesso oggi in Italia di una pretesa ""logica del maggioritario"" che gli italiani avrebbero scelto con i referendum. L'espressione è sbagliata perché si riferisce non ad un sistema istituzionale (per esempio parlamentare o presidenziale) ma ad un sistema elettorale. Proporzionale è un sistema elettorale in cui i seggi in Parlamento vanno a ciascuna forza politica in proporzione ai voti che ha preso nel paese. Maggioritario è un sistema in cui la minoranza più grossa (maggioranza relativa) riceve un numero di seggi più alto in modo che possa governare da sola. Nel maggioritario uninominale questo risultato si ottiene facendo in modo che in ogni collegio sia in palio un solo seggio e che chi prende più voti lo prenda mentre agli altri non va niente, anche se hanno avuto solo pochi voti meno del vincitore (il vincitore prende tutto).  Non esiste nessuna connessione logica fra sistema elettorale maggioritario e sistema istituzionale presidenziale o comunque ad esecutivo forte. L'Italia di Giolitti aveva un sistema elettorale uninominale maggioritario ed un sistema politico assolutamente parlamentare.  Non esiste dunque nessuna logica del sistema elettorale da cui si possa ""dedurre"" un sistema istituzionale, anche se naturalmente è lecito discutere sulla maggiore o minore coerenza o convenienza fra un sistema elettorale e un sistema istituzionale. Per questa ragione parlando di queste cose bisogna sempre cominciare domandandosi quali sono le caratteristiche del sistema istituzionale che si vuole realizzare per chiedersi poi anche quale sia il sistema elettorale che ad esso meglio si accompagna. In Italia, per una serie di ragioni non tutte spregevoli, abbiamo fatto il contrario. Abbiamo riformato il sistema elettorale con l'intenzione di rendere il vecchio sistema politico incapace di funzionare ma senza avere nessuna idea chiara del nuovo sistema istituzionale che volevamo costruire. Questa è una delle cause delle difficoltà che abbiamo dovuto affrontare. Noi invece abbiamo prima detto in che modo vogliamo costruire un esecutivo stabile, e poi ci domandiamo quale è il sistema elettorale più coerente con la riforma istituzionale che abbiamo scelto.  Noi vogliamo un sistema elettorale uninominale a  doppio turno, che è del resto il sistema elettorale della Francia al cui modellò di presidenzialismo ci siamo ispirati. Il sistema a doppio turno concede agli elettori (ed ai partiti) una prova di appello. Se in un collegio al primo turno nessuno ha la maggioranza assoluta dei voti, allora dopo due settimane si torna a votare.  L'elettore di una forza politica che nel collegio è debole al secondo turno può almeno evitare l'elezione del candidato a cui è più ostile convergendo su quello fra i potenziali vincitori che sente meno lontano, E i partiti possono mettersi d'accordo per ritirare i propri candidati l'uno a favore dell'altro in collegi diversi, in modo da mantenere la loro rappresentanza. Tra il primo ed il secondo turno i partiti sono costretti a raggiungere fra loro ragionevoli accordi, a fare le loro alleanze prima del secondo turno ed a farle poi ratificare dagli elettori. Tra il primo ed il secondo turno si formano, senza distruggere il pluralismo delle forze politiche che è una ricchezza per il paese, le grandi alleanze di governo e di opposizione proprie di un sistema politico bipolare (non bipartitico). Per accedere al secondo turno i partiti devono avere superato una soglia minima (in Francia è oggi del 12,5 p.c.).  Nel momento in cui si rafforza il potere esecutivo bisogna stare molto attenti a rafforzare anche gli organi che lo controllano, per evitare di finire sulla china del potere arbitrario ed incontrollato. Qualcuno dice: ""Bisogna, fare come in America dove chi vince prende tutto"". È anche troppo evidente che la formula ""chi vince prende tutto"" , se intesa alla lettera, non è la formula del potere democratico ma di quello dittatoriale. Perché quella formula possa avere un senso democratico occorre che i confini del ""tutto"" siano accuratamente delimitati. Il tutto che chi vince prende non può comprendere il controllo del potere giudiziario, perché non gli capiti di pensare di potersi sottrarre al vincolo della legge.  L'autonomia del potere giudiziario va dunque garantita e rafforzata. Il tutto che chi vince prende non può comprendere il potere di controllo del Parlamento, e questo potere di controllo lo esercita in modo particolare, come è ovvio, la minoranza nel Parlamento.  Il problema diventa particolarmente difficile e complicato in Italia perché noi abbiamo un ampio settore economico controllato dallo stato. Fa parte dei poteri di chi vince anche il gestire questo settore nel proprio interesse? O devono essere! regole di salvaguardia che garantiscano che tale settore sia amministrato senza favoritismi e clientelismi, secondo regole di efficienza e moralità? E che dire del settore finanziario, dove il potere esecutivo nomina i vertici di molte banche? Che dire del sistema dell'informazione e, soprattutto, di quello della informazione televisiva? Il giudizio politico dei cittadini si forma sulla base delle informazioni che sono loro accessibili. Se l'informazione è di parte l'intero processo di formazione del convincimento democratico dei cittadini viene inquinato.  In tutti questi ambiti, ed in altri ancora, si procedeva fino a ieri con il metodo della ""lottizzazione"". Ogni forza politica piazzava i suoi uomini. La professionalità e la corretta amministrazione ne soffrivano, però per lo meno non si determinava il monopolio di una sola parte politica.  Se l'esecutivo si rafforza ed è liberato dalla necessità di contrattare continuamente con l'opposizione, senza che si siano trovati degli strumenti adeguati a garantire la imparzialità e la indipendenza di queste aree, il risultato è che avremo la lottizzazione a favore di una sola forza politica la quale da questo potere immenso esercitato senza controlli trarrà un vantaggio comparativo incolmabile da parte dei suoi concorrenti. Per questo la riforma della informazione televisiva, le privatizzazioni, regole a garanzia della indipendenza della Pubblica Amministrazione al servizio del governo (e non dei partiti di governo) etc... sono essenziali per salvaguardare la democrazia italiana nella transizione ad un sistema ad esecutivo più stabile e più forte.  3. il emergenza economica  1. Il sistema economico Italia appare oggi bloccato nel rispondere alla sfida del cambiamento e incapace di rispondere alle diffuse esigenze di sviluppo e di giustizia.  2. Il paradosso Italia consiste nel fatto che malgrado il nostro Paese presenti eccezionali risorse che lo potrebbero qualificare tra i primi nell'affrontare la sfida del cambiamento esso appare bloccato dallo statalismo corporativo che si è costruito nel corso della sua storia più che centennale.  2.1. Il sistema Italia appare bloccato nonostante le sue eccezionali risorse che consistono :  a) in una capacità di intrapresa (le imprese italiane sono circa tre milioni e mezzo contro il milione circa di quelle francesi, inglesi e tedesche);  b) in una capacitale gusto del ""lavoro ben fatto"" (dalla ricerca, agli stilisti, al design, all'artigianato);  e) in una eccezionale capacità di iniziativa nel campo della solidarietà sociale (più di cinque milioni di italiani aderiscono ad iniziative non profìt e di volontariato);  d) in una straordinaria capacità di risparmio delle famiglie (la propensione media al risparmio italiana 14% 16% è tra le più alte del mondo).  2.2. ciò che blocca le prospettive di sviluppo, e di giustizia del sistema Italia è un sistema amministrativo costruito su un disegno ""napoleonico"" e gestito con mentalità ""borbonica"" a tutti i livelli della pubblica amministrazione statale, regionale, locale. Nonostante l'eroismo di alcuni amministratori il sistema amministrativo italiano si fonda su una esasperazione della regolamentazione a priori e di numerosi controlli formali cui corrisponde la quasi totale assenza di controlli sostanziali.  2.3. Tale struttura inadeguata ed elefantiaca non funziona perché non può funzionare: non basta colpire alcuni episodi di corruzione per renderla efficiente. Essa infatti è inevitabilmente dominata dal circuito perverso che 'collega tra di loro gli interessi corporativi di pochi, grandi gruppi finanziari a quelli di un numero ristretto di grandi burocrati, di alcune organizzazioni sindacali e dei politici in affannosa ricerca di consenso. Così si sono fatte le riforme della scuola per gli insegnanti e i bidelli e quelle della sanità per Ì medici e gli infermieri.  2.5. In questo contesto è inevitabile che la spesa pubblica che ormai copre il 52% del PIL sia fuori controllo: infatti le entrate, inseguono le uscite e sono procurate da una fiscalità in continuo affanno, quindi inevitabilmente iniqua e quindi necessariamente inefficiente. Non può essere infatti efficiente un fisco iniquo. È cosi altrettanto inevitabile che i costi di questa inefficienza si scarichino sulle generazioni future con il debito pubblico e con un sistema pensionistico che scarica sulle spalle delle generazioni future i costi di una gestione incontrollata delle prestazioni presenti.  2.6. Ne consegue che in Italia il mercato concorrenziale sia in realtà una eccezione soltanto il 30% dell'economia italiana è oggi esposto alla concorrenza interna e internazionale: la crescita della produttività nel settore competitivo è stata mediamente di sei volte maggiore di quella del restante 70% protetto.  L'intero divario inflazionistico che ha costretto a continue svalutazioni e a condotto la lira fuori dallo SME, nasce dal settore non esposto in grado di traslare sui prezzi il costo della propria inefficienza.  3.1 nodi sono venuti al pettine oggi non bastano ritocchi e manovrine non solo per i vincoli imposti dal trattato di Maastricht ma perché la sfida del cambiamento tecnologico e dei mercati, lo svuotamento del potere reale degli stati-nazione in campo economico e i nuovi assetti geopolitici richiedono rapide scelte. Il rimandare è già una scelta: quella sbagliata.  4. Occorre imboccare una realistica via italiana allo sviluppo che sappia valorizzare le specifiche risorse del nostro Paese senza affidarsi a modelli impossibili.  Tale via che potremmo sinteticamente chiamare ""economia sociale competitiva"" deve coniugare la capacità competitiva del lavoro e dell'intrapresa (profit e non profit) cosi diffusa in Italia con la giusta attenzione al rilievo sociale dei  bisogni fondamentali della persona (vita, salute, formazione, previdenza).  4.1. Si preferisce il termine economia competitiva al termine economia di mercato in quanto quest'ultimo nella sua versione particolare non è che un caso particolare di un ""ambiente competitivo"".  4.2. Occorre creare da subito le condizioni di un habitat competitivo dove sia valorizzata la libertà e la responsabilità di costruire a tutti i livelli: dello Stato, delle organizzazioni, delle persone.  4.3. Un ambiente competitivo richiede la presenza di uno Stato che:  a) fissa le regole (poche e chiare) e i ""pesi e misure"" cioè le condizioni di trasparenza informativa e di accesso per tutti coloro che possono contribuire allo sviluppo.  b) controlla i risultati incentivando e premiando i casi di successo e favorendo la diffusione delle innovazioni.  e) svolga la funzione di arbitro imparziale attraverso opportune autorità.  d) predisponga le reti e le infrastrutture informative, di trasporto, di comunicazione, e di salvaguardia ambientale necessario per la creazione di un sano ambiente competitivo.  4.4. A questo scopo appare primaria l'esigenza di una profonda ristrutturazione del sistema fiscale secondo il principio del federalismo fiscale e della semplificazione ma anche secondo quello del reddito imponibile per componente familiare che restituisca un minimo di giustizia alle famiglie vere vittime dell'inefficienza dello stato corporativo. ;  4..5. Occorre restituire agli operatori e alle loro organizzazioni totale responsabilità autonomia di decisione e di bilancio (riforma della pubblica amministrazione) equiparando dove è possibile organizzazioni pubbliche e organizzazioni private nella regolamentazione dei criteri di accesso e nella fissazione delle misure di efficienza. Solo così il sistema potrà recuperare al controllo di efficienza milioni di operatori pubblici oggi mortificati da una irresponsabile logica dell'adempimento.  4.6. Occorre altresì restituire agli utenti dei servizi un reale potere di controllo sulla efficacia degli stessi facendo in modo che le loro scelte producano effetti sensibili sulla distribuzione dei mezzi e delle risorse. Solo recuperando la capacità di controllo di milioni di utenti oggi inutilizzata, si potrà inserire un reale controllo delta spesa pubblica nel campo scolastico sanitario assistenziale e in generale dei servizi pubblici.  5. La via dello sviluppo e dell'occupazione non sono precluse a condizione che le risorse di risparmio del nostro paese siano indirizzate ad investimenti in ricerca, formazione e infrastrutture anziché essere destinate alla copertura del deficit di parte corrente della spesa pubblica.  Solo in questo modo una concreta flessibilizzazione del mercato del lavoro potrà accompagnarsi ad un reale allargamento della base occupazionale  4. L'emergenza della giustizia.  Oggi in Italia non c'è giustizia perché i procedimenti penali durano troppo a lungo, e quelli civili durano ancora di più. Se qualcuno ci infligge un danno ingiusto, e noi ricorriamo alla giustizia civile, può facilmente capitare di aspettare sei anni o più per ottenere il riconoscimento del nostro diritto. Di conseguenza anche se abbiamo ragione ci conviene transigere, cioè accettare quello che l'autore del danno ci offre per metterci a tacere, perché se andiamo in tribunale passerà una vita prima che riusciamo ad avere giustizia. Ma il ritardo delta giustizia è ancora più grave quando riguarda la giustizia penale, perché lì è in questione la onorabilità e la libertà personale dei cittadini.  Benché originariamente Ravviso di garanzia sia stato concepito come uno strumento di difesa e tutela del cittadino per fare in modo che sappia di essere indagato e possa quindi fin dal principio difendersi nel modo migliore, di fatto è diventato presso l'opinione pubblica una specie di condanna preventiva. Da quando riceve Ravviso di garanzia uno è messo fuori gioco, si presume che sia colpevole, smette di dormire la notte e con lui si preoccupa la sua famiglia ed i suoi amici. Poi capita che fra Ravviso di garanzia e il proscioglimento in istruttoria o il rinvio a giudizio (quando il giudice valuta che ci siano oppure no elementi di sospetto sufficienti per fare un processo) passino mesi o anni, e fra il rinvio a giudizio e la sentenza altri mesi o anni. Il risultato è che uno | può essere riconosciuto innocente dopo che però il procedimento penale già gli ha distrutto la carriera ed abbreviato la vita. Oppure è possibile anche il contrario: che uno colpevole sia rimasto fuori e libero di commettere delitti per anni a partire dal momento in cui ci potevano essere gli elementi per condannarlo. Per evitare questa seconda eventualità, però, esiste nel nostro ordinamento la carcerazione preventiva. Il giudice può mandare in galera una persona senza processo e prima della sentenza.  È, questo, un potere molto pericoloso per una società libera, che contraddice un principio fondamentale della civiltà giuridica che negli Stati Uniti viene espresso con l'assioma; "" o lo processi o lo lasci libero"". È tuttavia evidente che se si prende un assassino in flagrante non lo si può lasciare libero in attesa del processo. Per tenere uno in galera senza processo sono però necessario tre condizioni: che ci siano prove schiaccianti; che sia pericoloso; che gli si faccia il processo al più presto. In Italia la terza condizione manca e anche sulle prima due qualche volta ci sarebbe da discutere.  D'altronde non si  può nemmeno limitare severamente la carcerazione preventiva con il rischio di lasciare i delinquenti a piede libero.  La soluzione del problema è una sola: bisogna fare in fretta i processi. Per fare in fretta i processi è necessario rivedere i codici di procedura e la legislazione aggiuntiva che li ha appesantiti e in parte deviati (soprattutto nel caso del codice di procedura penale). È necessario però anche adeguare gli organici della Magistratura e le sue dotazioni di mezzi.  Forse abbiamo bisogno di un numero più grande di giudici. Certamente abbiamo bisogno di un numero molto più grande di personale ausiliario della giustizia e di strumenti più efficaci e moderni. Ci sono dei costi che non dobbiamo avere paura di affrontare perché la giustizia è il primo bene pubblico di uno stato. È necessario però anche distribuire meglio il personale sul territorio e gestirlo secondo criteri di efficienza.  Bisogna difendere la indipendenza di giudizio di ogni singolo magistrato, tuttavia non si può accettare che il trasferimento ad una sede disagiata sia considerato automaticamente una punizione ed una offesa alla indipendenza di giudizio del giudice, altrimenti (come avviene oggi) le sedi disagiate rischiano di rimanere scoperte o sistematicamente a corto di personale. Non è contraria alla dignità della Magistratura una qualche forma di controllo della produttività, che impegni Ì magistrati a svolgere il loro lavoro con rapidità ed impegno, dopo avere dato loro Ì mezzi per poterlo fare.  È solo nel contesto di una giustizia più efficiente che si può pensare ad una soluzione politica di Tangentopoli. I giudici di Tangentopoli hanno messo le mani su di un problema che non è solo giudiziario ma politico.  Quando in vaste aree della società la legge viene sistematicamente ignorata, tanto che la regola è piuttosto l'illegalità che la legge, allora il problema è politico e la soluzione non può essere solo giudiziaria. Anche imprenditori passabilmente onesti hanno pagato tangenti perché altrimenti non avrebbero potuto fare il loro lavoro o non avrebbero mai avuto un appalto anche se i loro prezzi erano buoni e le opere da loro eseguite di qualità. Una legislazione farraginosa e contraddittoria, d'altro tanto, fa in modo che molti amministratori possano essere messi sotto accusa per la violazione di norme mal formulate, difficili da applicare o francamente inapplicabili. Il risultato è una quantità sterminata di procedimenti difficili da definire e con il rischio che molti di essi vadano in prescrizione prima che si sia potuti arrivare al giudizio definitivo. Da quella massa di procedimenti si sprigiona un forte potenziale di corruzione e manipolazione della vita politica ed economica del paese. Si tratta di. delazioni ed accuse, a volta vere a volta false, avanzate per ragioni di vendetta personale, di strumentalizzazione politica, di ritorsione o semplicemente per alleggerire la propria posizione processuale. Che fare?  Noi non vogliamo chiudere Tangentopoli ma proseguire l'operazione Mani Pulite dandole la sua giusta continuazione ed il suo logico svolgimento. Per far questo è necessario:  a. chiudere con il passato con un provvedimento che permetta di concordare la esenzione dalla pena principale in cambio del riconoscimento della colpa e della applicazione delle pene secondarie, prima fra tutte l'interdizione dai pubblici uffici. La pena vera per i politici corrotti è la esclusione dal potere, e questa soprattutto deve essere garantita.  i b. costruire un sistema di auditing interno della Pubblica Amministrazione che consenta di controllare la situazione patrimoniale di tutti coloro che maneggiano denaro pubblico. È, questo, il modo di trasformare l'azione di Mani Pulite da repressiva a preventiva. Essa avrebbe anche l'effetto di incidere fortemente sulla evasione fiscale garantendo una più grande efficienza ed affidabilità della repressione dell'evasione.  e. riformare fa legislazione sul finanziamento dei partiti.  d. preparare un testo unico della legislazione relativa alla amministrazione locale semplificando il caos normativo che fa in modo che l'amministratore locale italiano abbia a che fare oggi con 150.000 leggi e regolamenti, mentre in altri paesi di sviluppo comparabile il numero varia da 4 a 7.000.  L'emergenza giudiziaria di Tangentopoli, però, può essere affrontata in modo adeguato solo nel quadro di una più generale riforma che renda più veloce ed affidabile l'amministrazione della giustizia per tutti. Già la riduzione della durata del procedimenti di per sé sola diminuisce gli attriti fra potere giudiziario e potere legislativo o esecutivo, perché toglie al giudice il potere di sospendere per un periodo indefinito o anche di annullare una linea politica decisa dal popolo sulla base di un semplice sospetto che potrebbe poi non essere confermato da prove.  Noi dobbiamo impegnarci per una nuova formula della democrazia, in cui ci sia sì il rafforzamento dell'esecutivo, ma ci sia anche la piena consapevolezza che tale rafforzamento richiede contemporaneamente il rafforzamento dei sistemi di controllo e di garanzia. Abbiamo bisogno poi di un Parlamento i cui poteri di controllo siano rafforzati e non indeboliti. Ma è anche necessario rafforzare l'indipendenza della Magistratura. Dobbiamo creare un sistema in cui la Magistratura non possa prevaricare verso il potere politico, ma d'altro canto non venga impedita dall'esercitare fino in fondo la sua funzione verso il potere politico.  C'è poi il problema dell'autonomia, dell'efficienza e della riforma della Pubblica Amministrazione che si ponga effettivamente al servizio del Paese e del Governo. Certamente il Governo deve dirigere la Pubblica Amministrazione ma non devono farlo i partiti di governo. C'è infatti una sostanziale differenza tra la direzione del Governo, che è propria della sua funzione, e il clientelismo dei partiti di governo. Non sempre gli Stati Uniti rappresentano un buon esempio e qui, forse, la Francia ci offre un esempio migliore di quello degli Stati Uniti.  5. L'emergenza sociale.  a) La famiglia svolge una funzione sociale che oggi nella nostra società non è riconosciuta e che vogliamo invece che essa riceva il riconoscimento che le spetta.  Noi vogliamo spostare il carico fiscale a favore delle famiglie. La Costituzione della Repubblica Italiana dice che ogni cittadino è tenuto a contribuire, alle spese dello stato secondo le proprie possibilità . È evidente che oggi in Italia chi guadagna quaranta milioni all'anno ed è solo è quasi ricco mentre chi mantiene con il medesimo reddito una famiglia di sei persone è quasi povero. Quelle sei persone dispongono ciascuna di un reddito pari a 1/6 di quello della prima. Non è giusto che siano tassati nello stesso modo come avviene in pratica oggi. Dobbiamo assumere come base per l'imposizione fiscale il reddito disponibile per membro della famiglia che si ottiene dividendo il reddito familiare per i numero dei membri della famiglia. Questo è dovuto alla famiglia non sulla base del principio di solidarietà ma semplicemente di giustizia. ,  Noi dobbiamo dire che in tutte le società i vecchi vivono del lavoro dei giovani. Questo è il motivo per cui in tutte le società tradizionali non avere figli è considerata una terribile disgrazia: chi non ha figli non avrà nessuno che si prenda cura di lui nella vecchiaia.  .  I nostri sistemi di sicurezza sociale ci inducono oggi a pensare che i vecchi siano mantenuti dallo stato che paga loro le pensioni. Questo convincimento è però errato. Lo stato paga le pensioni con i denari dei contribuenti, cioè dei giovani e della popolazione attiva che lavora. I giovani pagano le tasse per le pensioni dei loro genitori e anche per quelle di coloro che non hanno voluto avere figli e hanno perciò potuto disporre di livelli di consumo molto più alti,  Questo semplicemente non è giusto a meno che lo stato non provveda a coprire almeno una parte dei costi della famiglia per il sostegno e l'educazione dei figli.  Anche questa è una questione non tanto di solidarietà quanto di giustizia  b) Oggi lo stato sociale è in crisi . La soddisfazione degli utenti è bassa e decrescente mentre la spesa della collettività è crescente ed ormai insopportabile . D'altro canto lo stato sociale ha garantito agli italiani per la prima volta nella storia il diritto di non morire di fame e la salvaguardia di alcune condizioni minime di esistenza.  Uno dei difetti fondamentali dello stato sociale è che esso ha operato con una logica statalista considerando come unico interlocutore T'individuo isolato.  Noi dobbiamo riformare lo stato sociale assumendo come interlocutori le famiglie, le comunità intermedie, il volontariato, \ associazionismo e la cooperazione sociale.  Lo stato non deve sostituire le reti di solidarietà presenti nel territorio ma incoraggiarle e sostenerle, coordinarle e rafforzarle.  I bisogni umani sono sempre bisogni qualitativi: il modo in cui vengono soddisfatti è altrettanto importante del fatto quantitativo della loro soddisfazione.  Aiutare una famiglia a tenere in casa un anziano costa meno che inviarlo ad una istituzione pubblica di assistenza e l'anziano è più felice.  Politiche che assumono la famiglia come interlocutore  funzionano meglio e garantiscono un uso migliore delle risorse impiegate.  Esse rafforzano anche il legame fra le generazioni e più in generale il ruolo della famiglia nella nostra società.  Il mercato libero, come presuppone la libertà, così presuppone un soggetto umano libero, capace di progettare il futuro, capace di controllare le sue passioni e quindi di sacrificare il godimento presente, capace insomma di investire energia, tempo, beni in un progetto volto a garantire il futuro. Questo ha molte implicazioni etiche.  Intanto l'uomo è interessato al futuro se non è solo. Dice Péguy che i bambini non lavorano ma non si lavora se non per i bambini. L'uomo che ha una famiglia, ha una percezione temporale più ampia, non è interessato a consumare l'esperienza della vita, il mondo per lui non finisce con lui ed è interessato a lavorare per una generazione futura. Questo è un primo elemento che è necessario anche per una economia sana. In secondo luogo, l'individuo capace di essere responsabile e libero, non è un dato a priori, non tutti gli uomini hanno una personalità di questo tipo ma questa potenzialità può essere sviluppata per uno o per cento o per mille a seconda di un contesto culturale.  Il luogo, il contesto culturale, in cui cresce la personalità responsabile e libera è la famiglia. E nella famiglia che nel rapporto col padre il bambino impara l'esistenza di una legge della realtà la quale fa in modo che i propri desideri si realizzano solo attraverso il lavoro ed impara, inoltre, ad obbedire a questa legge. Nella famiglia la madre, normalmente, ha invece un ruolo di garantire che attraverso l'obbedienza alla legge il desiderio del bambino non venga distrutto ma venga aiutato a concretizzarsi e a diventare realtà.  Quanto più crollano le strutture familiari sotto il peso dell'edonismo consumistico, tanto più si riduce anche la capacita di produrre  uomini che sanno assumere queste responsabilità.  c) Ma non si può affrontare il tema della famiglia evitando di affrontare il problema della condizione femminile. Se è vero che la società moderna offre spazi sempre maggiori alla realizzazione professionale delle donne, se è vero che formalmente le donne hanno oggi le stesse possibilità degli uomini è anche vero che la donna vive nel nostro paese in una situazione di conflitto paradossale: da un parte le viene ""concesso"" di costruirsi una carriera autonoma fuori di casa, dall'altra, la responsabilità del lavoro domestico e della educazione dei tigli resta comunque, nella maggioranza dei casi, a suo carico. Una responsabilità che anzi è aggravata dai ritmi frenetici della vita di oggi. Tutto il cammino che è stato percorso in passato non è certo inutile, ma mostra ora tutti i suoi limiti.  Noi vogliamo difendere la libertà di scelta delle donne, non nell'ottica passiva della rinuncia, ma nell'ottica positiva di chi sceglie di avere una famiglia e dei figli, di chi sceglie di lavorare, di chi sceglie di vivere la propria vita di donna come moglie, madre e lavoratrice.  Noi vogliamo un fisco giusto per le famiglie ed un sostegno per il reddito familiare che passi attraverso la donna e valorizzi il ruolo della donna per permetterle di conciliare tempi di lavoro e tempi della famiglia. '  Sostenere il reddito delle famiglie significa inoltre realizzare tempi di lavoro flessibili per le donne in modo che non siano espulse dal mercato del lavoro per curare la famiglia, oppure, viceversa, non siano costrette a rinunciare ad avere una famiglia per tenere il passo sul mercato del  lavoro.  d) Ciò che rende concreta la solidarietà e costruisce  alcuni tratti dell'identità del paese è la politica della famiglia, la politica del lavoro e la politica della scuola.  I nostri giovani hanno ormai bisogno di una scuola e di una università che li preparino a vivere in un mondo in cui la  concorrenza si è fatta durissima ed è prima di tutto concorrenza fra sistemi formativi delle diverse Nazioni. La libertà di educazione e quindi il superamento del nostro (solo italiano) modello di scuola statalista, non corrisponde solo ad un'antica e legittima rivendicazione dei cattolici italiani, è anche condizione indispensabile di qualunque riforma che voglia dare efficienza al sistema formativo e che consenta all'Italia di competere nel mondo, proprio perché il primo sistema competitivo della nazione è il sistema scolastico. Se il sistema scolastico si deteriora, è la competitività dello stesso sistema paese che nel tempo si deteriora e fra 5, .10, 20 l'Italia rischierà di uscire dal mondo sviluppato.  Ridare efficienza alla scuola è allora una priorità fondamentale. ,  e) Lo Stato italiano si va progressivamente caratterizzando, dopo la seconda guerra mondiale, come stato sociale. Uno stato sociale è uno stato che riconosce i valori della libera competitività e del mercato ma interviene al livello della distribuzione del reddito a favore dei ceti sociali e delle aree geografiche più sfavorite. Esso nasce dunque da una grande intuizione politica che non deve andare perduta. Potremmo formularla nei termini di La Pira dicendo che esistono delle attese della povera gente a cui la società deve rispondere. Esiste un dovere di rispondere alle attese della povera gente. Chi è la povera gente? La povera gente, per La Pira, sono quelli che non hanno la capacità di farsi valere sul mercato. Il mercato è il miglior regolatore della produzione sociale, nel senso che registra nel modo più perfetto le domande dei , cittadini e porta domande ed offerte ad incontrarsi nei termini migliori che siano pensabili utilizzando un sapere diffuso della società che nessun ufficio centrale della programmazione potrebbe mai riuscire a concentrare. Però si rischia di non vedere che c'è della gente e non è poca, la quale sul mercato non entra.  Non entra perché  non ha niente da vendere. Sul mercato conta chi ha dei soldi in tasca oppure chi ha qualcosa da vendere e da cui ricavare denaro. Chi non ha niente da vendere sul mercato non conta e Ì suoi bisogni non vengono registrati da questo strumento. Il mercato registra soltanto il bisogno solvibile.  Quale era allora l'idea di La Pira nel suo famoso libretto sulle attese della povera gente? Che lo stato aveva una funzione di intervento per registrare i bisogni umani che non sono solvibili ma che tuttavia meritano ugualmente di essere soddisfatti e dopo averli registrati, di agire per dare loro una soddisfazione. Come? Aiutando a entrare sul mercato chi sul mercato ancora non c'è, dandogli la capacità di entrarvi, dandogli quindi la capacità di vendere il proprio lavoro che è ciò attraverso cui ogni uomo, in genere, può stare sul mercato. Ma affinché ognuno possa vendere il proprio lavoro è necessario qualificare questo lavoro, dargli la qualità che gli permette di vendersi e sostenere la domanda di lavoro. La piena occupazione è allora, un obiettivo irrinunciabile delle politiche di uno stato democratico.  Ci sono tuttavia dei bisogni che per la loro natura non possono essere sostenuti in questo modo. C'è l'handicappato, c'è l'anziano, c'è chi per diversi motivi non può entrare sul mercato del lavoro e tuttavia è portatore di bisogni che devono essere soddisfatti sulla base del principio di solidarietà. C'è uno scambio degli equivalenti, una giustizia dello scambio degli equivalenti che è quella del mercato, ma c'è anche qualcosa che è dovuto all'uomo perché è uomo in nome della sua essenziale dignità. Questo qualcosa è il rispetto ma non si può parlare di rispetto per l'uomo là dove egli manca di quel minimo di beni materiali che gli consentono di condurre una vita umana. Qui troviamo implicata una obbligazione morale: dare qualcosa in cambio di nulla.  C'è una logica dello scambio degli equivalenti e c'è una logica dello scambio gratuito. Lo stato non è l'unico soggetto che deve curarsi di questo ma lo stato non può non tentare di organizzare anche la solidarietà, questo scambio gratuito all'interno della società. Questo è il principio dello stato sociale, principio irrinunciabile, principio che va difeso soprattutto oggi che lo stato sociale è sotto attacco.  Tuttavia lo stato sociale non è sotto attacco soltanto perché qualcuno non vuole accettare questo principio, è sotto attacco anche per le sue inefficienze e per i suoi sprechi. Da dove nascono inefficienze e sprechi? Nascono in primo luogo dalla mancanza di un adeguato contesto etico-politico. La famiglia fornisce questo contesto per esempio all'anziano. Quando invece la famiglia e le reti di assistenza che la società si era costruita vengono meno allora l'anziano da solo, panche con una pensione media, è invece più povero. È infatti più povero emotivamente e culturalmente. Soffre la depressione dell'abbandono e della solitudine ed è più povero anche materialmente perché si trova di fronte una serie di ostacoli dovuti all'età che prima erano automaticamente riassorbiti nel nucleo familiare e adesso non lo sono più.  Uno stato sociale il quale assume come interlocutore soltanto l'individuo, che non assume come interlocutore la famiglia, ma anzi collabora alla crisi della famiglia togliendole funzioni e responsabilità, è uno stato sociale che va verso la propria autodistruzione, va verso un aumento irragionevole dei costi che sarà sempre più insopportabile. Ma questo non è tutto,  Insorgono, infatti, continuamente nuove domande, nuovi bisogni a cui lo stato sociale fa fronte in modo indiscriminato perché non ha quel criterio etico di scelta di cui parlavamo prima. Lo stato sociale risponde a dei bisogni che potrebbero trovare soddisfazione sul mercato non dando l'aiuto necessario a entrare sul mercato ma offrendo loro una soddisfazione diretta. C'è una gestione dell'assistenza la quale, di fatto, allontana la gente dallo sforzo di trovarsi un lavoro, di stare davvero sul mercato e di guadagnarsi così da vivere. Invece di aiutare la gente a qualificare la propria forza lavoro e a venderla e invece di sostenere la domanda di tale forza lavoro, in molte zone del sud, si è preferito creare una economia del sussidio la quale ha generato una pace sociale artificiale. Di conseguenza sono esplosi molti bisogni che non hanno diritto ad una soddisfazione a spese dello stato e che tuttavia la pretendono. Il risultato è che vengono soddisfatti perché una classe politica senza autorevolezza, divisa e che deve comprare il consenso, lo compra proprio soddisfacendo qualunque tipo di domanda sociale emerga con una forza sufficiente per imporsi. II risultato inevitabile è il dissesto della finanza dello stato e quindi la crisi dello stato sociale.  Di nuovo lo stato sociale fallisce perché non sa interpellare in modo giusto la persona. Non si possono soddisfare i bisogni senza la cooperazione di colui che questi bisogni deve soddisfare e non si ha questa cooperazione se non si è capaci di chiederla nel modo giusto.  Il difetto principale dello stato sociale o meglio di quella degenerazione dello stato sociale che potremmo indicare con l'espressione stato assistenziale, è quello di aver pensato che lo stato possa da solo soddisfare direttamente tutti i bisogni sociali almeno tutti quelli che non trovano soddisfazione sul mercato. Deputato invece a rispondere a tali bisogni non è lo stato come tale ma è piuttosto la società. Lo stato deve organizzare le energie sociali affinché queste si mobilitino e deve intervenire direttamente solo in ultima istanza, valorizzando sempre però la cooperazione delle strutture sociali intermedie. Non si può, per esempio, affrontare il problema degli anziani senza rivolgersi prima di tutto alla famiglia come una realtà che è nella situazione ed è responsabile di essa; non si può affrontare il problema dei giovani o dell'educazione senza il rapporto con la famiglia, di più non si possono affrontare questi ed altri problemi senza un rapporto con chi nella società è disposto a mobilitarsi davanti ad essi: per esempio il volontariato, la stessa presenza che ha una lunga storia nella nazione delle ' opere della carità cristiana, le diverse forme dell'associazionismo nel campo dell'assistenza etc..  Bisogna creare nella società lo spazio di un'iniziativa sociale su questi problemi. È il tempo a di mettere all'ordine del giorno il recupero della ""soggettività sociale"". ' - . '  Questo è un sovvertimento della logica attuale che vede nello stato il protagonista primo e nella società semmai, un protagonista di complemento. È falso, la società è il protagonista primo. '  Con società si indicano le famiglie, le associazioni, i gruppi, chi è prossimo al bisogno. Questa rivoluzione nel modo di pensare l'assistenza cerca di ricostruire quelle reti sociali di solidarietà e di sostegno che sono l'interlocutore necessario dell'azione dello stato il quale deve agi:  rè per potenziarle e non per sostituirle e distruggerle. Le può sostituire soltanto in quei casi in cui esse siano troppo deboli o incapaci.  Quali sono i vantaggi di una simile politica? Il primo è un vantaggio immediato. Esistono dei bisogni umani che per loro natura sono qualitativi. I bisogni qualitativi non trovano risposta in una organizzazione burocratica. L'organizzazione burocratica può dare reddito ma non può dare comprensione umana, non può offrire paternità ne non può offrire un sostegno e un dialogo personale. Le risposte burocratiche sono risposte standardizzate ma i bisogni umani fondamentali chiedono invece risposte personalizzate,  Prendiamo l'esempio della droga.  Esce dalla droga chi trova in un modo o in un altro, cattolico o laico, una  forte proposta di paternità ma lo stato non può offrire paternità, un'organizzazione burocratica neanche. Essa è una particolare vocazione umana che lo stato può solo censire e vedere dove c'è qualcuno che è capace di offrirla e sostenerlo ma non può lo stato improvvisare l'offerta di una cosa del genere.  C'è uno sguardo sull'umano che la politica da sola non produce, ma può solo riconoscere, valorizzare e sostenere,  f) Ma la politica può e deve porsi il problema della droga.  Mille sono i modi per entrare e mille sono i modi per uscire dal problema droga. Non esiste una ricetta unica e sempre valida, il problema deve essere trattato individualmente. L'Italia è la nazione che ha il maggior numero di risposte e di possibilità offerte dal volontariato e dal servizio pubblico. Non resta altro da fare che riunire intorno ad un unico tavolo tutte le diverse esperienze e, caso per caso, utilizzare la più adatta. È bene che pubblico e privato, comunità terapeutiche, sociologi, psicologi, giudici e prefetti coordinino le energie per tentare, con il sostegno dello stato, di uscire da questa drammatica emergenza. D'altra parte non si esce dal tunnel quando si smette di usare la droga, ma soltanto quando si ritrova un motivo per vivere. Il reinserimento gioca quindi un ruolo importante ma per essere tale necessita anche di un adeguato sostegno al settore dell'occupazione giovanile.  g) Una società che non si cura degli anziani è una società che sta abbassando il suo livello di civiltà.  I nostri anziani chiedono rapporto umano, chiedono solidarietà e allora non conta soltanto quello che dai conta come lo dai, conta chilo da.  Tenere l'anziano nella famiglia costa di meno e rende di più, perché la famiglia può rispondere ai bisogni emotivi dell'anziano che sono profondamente radicati e connessi con Ì suoi bi  sogni materiali in modo inestricabile.  Soddisfare i bisogni materiali senza dire nulla ai bisogni emotivi significa non risolvere realmente il problema dell'assistenza nel nostro paese.  Un secondo motivo che impone questa rivoluzione è un motivo di carattere finanziario, vale a dire una modalità di risposta al bisogno di questo tipo ottiene il massimo da ogni lira che viene spesa. Una legge fondamentale dell'amministrazione dice, infatti, che quanto più l'agenzia che concretamente spende il denaro è vicina al bisogno tanto minore è la quantità di denaro che viene sprecato. Un sistema centralizzato, burocratico, è uri sistema il quale ottiene il minimo di vantaggio reale dalla spesa, e inoltre tende a dilatarsi sia per logiche interne al sistema stesso (di prestigio, di potere etc.), sia per logiche di controllo politico. Esso infatti, tende a ottenere un vantaggio politico dalla erogazione della spesa sociale e subordina a tale vantaggio politico l'effettivo rendimento in termini di risposta al bisogno.  flutto questo impone una riforma dello stato sociale che è l'unica alternativa alla sua distruzione perché altrimenti quando la gente scopre quanto costa chiederà inevitabilmente una riduzione dei costi, la quale verrà ottenuta amputando indiscriminatamente lo stato sociale e alla fine distruggendolo e facendo precipitare in una situazione di povertà una fascia importante del paese che da questa situazione invece è uscita attraverso le politiche sociali degli anni passati.  I cattolici impegnati in politica devono per un verso rivendicare lo stato sociale e il valore di queste politiche sociali che, per la prima volta nella storia italiana, hanno permesso il godimento di effettivi diritti di cittadinanza alla maggioranza degli italiani (non a tutti ma ad una quota molto ampia di essi), dall'altro lato però devono criticare duramente la corruzione di questo sistema e quindi fare anche delle distinzioni. Non è giusto attaccare La.  Pira per i dissesti dello stato sociale. Lo stato sociale che La Pira ha difeso è uno stato sociale diverso dallo stato di assistenza sociale che si è costruito invece quando il contesto sociale ed etico del primo stato sodate è saltato. Questo avviene piuttosto per il prevalere di culture radicaleggianti all'interno della gestione dello stato sociale e le sinistre ne portano una grossa responsabilità. È anche vero che la D.C. non ha resistito a sufficienza di fronte al manifestarsi di queste tendenze e anzi presto si è adeguata ed è entrata nella gestione di questo tipo di politica sociale. Ma non è cattolica la matrice culturale di questa degenerazione. Non si deve accettare che si parli di assistenzialismo cattolico nei termini in cui se ne parla. Non è questa la tradizione dell'impegno in politica dei cattolici nel campo dell'assistenza.  i) In una società moderna e complessa come la nostra si sta sempre più recuperando il principio di sussidiando.  Il principio di sussidiarietà è originariamente un principio della dottrina sociale della Chiesa. L'idea è molto antica e la formulazione canonica del principio si trova invece in un epoca relativamente tarda, nel 1931, nell'enciclica Quadragesima anno di Pio XI. Il principio di sussidiarietà dice che una istituzione di ordine superiore, per esempio lo stato, non deve avocare a sé le competenze in ambiti che invece appartengono naturalmente a istituzioni di ordine inferiore (la società civile, i diversi gruppi, la famiglia) ma semmai deve sorvegliare che questi livelli adempiano adeguatamente ai loro compiti e deve intervenire nel caso che essi non ce la facciano, prima per sostenerli e solo quando proprio andasse male, per sostituirli. Questo cosa vuoi dire? Davanti ad una crisi dell'offerta di lavoro la prima risposta dello stato quale deve essere? Deve essere quella di sostenere il sistema delle imprese affinché esso sia in grado di ampliare la sua domanda di lavoro.  Solo quando drammaticamente il sistema delle imprese si dimostri incapace lo stato può e deve entrare esso stesso come imprenditore, colmando i vuoti della domanda di lavoro. Questo vuoi dire che un settore pubblico nell'economia ha una sua giustificazione e ragion d'essere ma essa è rigorosamente limitata e va commisurata, di momento in momento, alla situazione reale del paese e del mercato e che aziende rilevate in momenti di crisi, ristrutturate e rimesse in grado di stare sul mercato devono poi essere reimmesse nel mercato e vendute. Non è l'idea originaria del settore pubblico dell'economia che è sbagliata, è sbagliato un sistema il quale ha usato indebitamente il settore pubblico dell'economia ampliandolo a dismisura.  Lo stesso vale ancora di più per le politiche dell'assistenza. Anche in questo campo non bisogna dire che non esiste un diritto alla soddisfazione dei bisogni che non stanno sul mercato, bisogna dire che questo diritto ha come suoi interlocutori primi il sistema delle famiglie e il sistema della società civile. Lo stato deve intervenire per sostenerli, canalizzare risorse verso di essi, sorvegliarli e intervenire direttamente solo in ultima istanza. Così facendo si ottiene il risultato di valorizzare al massimo la responsabilità dei cittadini e di creare una politicizzazione non ideologica della società. Occupandosi infatti dei propri problemi nella loro dimensione reale e dei problemi di chi gli sta vicino il cittadino si rende conto pian piano dei problemi generali e complessi dell'amministrazione dello stato e partecipa anche più direttamente alla vita dell'amministrazione stessa.  Il principio di sussidiarietà oggi è particolarmente popolare perché è stato riscoperto dalle autorità europee ed è una pietra miliare sul cammino della realizzazione dell'unità europea così come è stata pensata a Maastricht. Esso dovrebbe esplicarsi proprio come garanzia contro lo statalismo e come garanzia contro la formazione di burocrazie continentaliche tendono a svuotare di funzione le strutture giuridiche nazionali e gli stati nazionali. All'interno degli stati nazionali però vale lo stesso principio: evitare che strutture burocratiche statuali privino di funzione e di responsabilità tutti i diversi gruppi intermedi. Che cosa prefigura tutto ciò?  Prefigura uno stato più efficiente e più leggero che fa meno cose e le fa meglio e che al tempo stesso riattiva la società. La nostra è una società di individui isolati che non vivono più la responsabilità per il prossimo, non si organizzano più in comunità. Perché avviene questo? Perché è diffusa l'idea che il bisogno sociale è un bisogno dello stato. Uno stato che si ritiri obbliga ad assumere responsabilità ma ritirandosi lo stato deve anche sostenere questa assunzione di responsabilità e deve ritirarsi nella misura in cui riesce a costruire o ad aiutare la costruzione di strutture che assumano responsabilità.  A queste sfide non ci possiamo sottrarre, possiamo solo scegliere se subirle passivamente o affrontarle coraggiosamente. Le sfide nascono infatti 'da cambiamenti nel modo di produrre e di consumare, nella sfera della tecnologia e della scienza, nei sistemi di valori e nei modelli di comportamento che hanno una dimensione mondiale. La nuova generazione, quella che viene dopo di noi, e anche noi stessi nei prossimi anni, vivremo in un mondo assai diverso da quello che abbiamo conosciuto fino a ieri.  Noi vogliamo fare politica per guidare il cambiamento e non esserne travolti, per salvare ed anzi far crescere nel cambiamento i valori cristiani del popolo italiano.  Per fare fronte alle sfide che ci stanno davanti abbiamo bisogno prima di tutto di una rivoluzione culturale, di tornare a quei valori fondamentali di responsabilità individuale, di gusto per l'essere!, di autodisciplina, laboriosità, amore al lavoro ben fatto, senso della famiglia e solidarietà sui quali abbiamo costruito la storia secolare del paese e, in anni recenti, il primo miracolo economico italiano.",NA,NA
