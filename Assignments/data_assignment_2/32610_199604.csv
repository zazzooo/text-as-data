"text","cmp_code","eu_code"
"FORZA ITALIA CONTRATTO CON GLI ITALIANI.  ""Ecco il nostro impegno di governo"" Se voterete per noi CI batteremo per fare approvare innanzitutto le seguenti proposte di legge.  1. Eleggiamo direttamente chi ci governa: ci impegniamo a realizzare le riforme che garantiscano ai cittadini la possibilità di eleggere direttamente il governo e ai governanti di rimanere in carica per 5 anni per attuare il loro programma.  2. Diamo alla sanità pubblica una organizzazione che garantisca la qualità dei servizi ed eviti gli sprechi: ci impegniamo a rendere più rapida l'assistenza medica ai cittadini; ci impegniamo ad eliminare gli sprechi di denaro in campo sanitario; ci impegniamo ad istituire uno sportello che fornisca ai cittadini tutte le informazioni sui servizi sanitari ed ospedalieri e che renda più veloci le procedure previste per esami, cure mediche e interventi.  3. Premiamo l'iniziativa dei cittadini che vogliono creare nuove imprese e nuovi posti di lavoro: ci impegniamo a favorire la creazione di nuove imprese, snellendo le procedure necessarie, facilitando il credito ed i finanziamenti, permettendo gli sgravi fiscali; ci impegniamo a creare una ""borsa per le piccole imprese"" in modo che possano trovare nuovi finanziatori anche fra i cittadini che non possiedono grandi capitali da investire.  4. Riduciamo la pressione del fisco sui cittadini: ci impegniamo a diminuire le tasse e a ridurre la spesa pubblica eliminando gli sprechi e gli abusi (false pensioni).  5. Fermiamo i delinquenti: ci impegniamo a sostenere l'operato delle forze dell'ordine e a fornire loro più mezzi per difendere i cittadini italiani dal crimine, ci impegniamo ad assicurare una vigilanza capillare nelle zone urbane.  6. Riformiamo la scuola per dare ai giovani maggiori opportunità per trovare lavoro; ci impegniamo a riformare la scuola italiana, a collegare l'insegnamento alle esigenze del mondo del lavoro, offrendo agli studenti la possibilità di fare utili esperienze di lavoro già durante gli anni della scuola.  7. Introduciamo sgravi fiscali per le famiglie che sostengono spese per l'assistenza a disabili e anziani: ci impegniamo a dare risposte sicure e solidarietà agli ammalati, agli anziani e ai portatori di handicap; ci impegniamo a sviluppare strutture capaci di accogliere e curare con umanità e competenza i malati e i disabili; ci impegniamo a far pagare meno tasse alle associazioni di volontariato e a chi le sostiene.  8. Istituiamo nella pubblica amministrazione servizi gratuiti di consulenza e informazione per i cittadini : ci impegniamo a mettere la pubblica amministrazione al servizio del cittadino, riducendo il numero delle leggi e delle procedure e rendendo più chiaro il linguaggio della burocrazia. Ci impegniamo a creare negli uffici pubblici uno sportello unico per tutti i tipi di pratiche, che eviti le code e le perdite di tempo. La pubblica amministrazione non deve creare problemi al cittadino: deve risolverli.  9. Tuteliamo e valorizziamo le bellezze naturali ed artistiche del nostro Paese: ci impegniamo a fare in modo che la tutela e la valorizzazione delle bellezze naturali ed artistiche del nostro Paese diventino una occasione per creare nuovi posti di lavoro altamente qualificati; ci impegniamo ad agevolare chi rispetta l'ambiente e a punire chi lo inquinalo. Diamo alle nuove famiglie l'opportunità di acquistare la loro prima casa con mutuo agevolato: ci impegniamo ad aiutare le giovani coppie ad acquistare la casa offrendo mutui agevolati e prolungati nel tempo.  Cosa è per noi lo stato.  Per la sinistra lo Stato è il fine e i cittadini sono al servizio dello Stato, il quale può privarli dei loro diritti essenziali, in nome della cosiddetta ""ragion di Stato"" fondata solo sull'interesse della classe politica al potere.  Per noi lo Stato non è che un mezzo, un sistema per cui ogni cittadino si può realizzare al meglio delle proprie possibilità. Per noi i cittadini non sono al servizio dello Stato ma viceversa lo Stato deve essere al servizio dei cittadini, garantendo i loro diritti fondamentali; a cominciare dalla libertà!  la Sinistra segue la religione del dirigismo e dello statalismo, che comporta: dominio dei partiti sulla società civile;  spreco del denaro pubblico; fisco ingiusto e oppressivo.  Noi invece siamo per la libertà di scelta tra pubblico e privato nel campo della sanità, della previdenza, della scuola, con servizi efficienti garantiti ai più poveri e agli anziani. Siamo per una riforma fiscale che diminuisca le tasse su famiglie e imprese, che dia nuovo sviluppo all'economia e alla libertà di intraprendere e consenta cosi di creare nuovi posti di lavoro.  LO Stato deve essere AL servizio DEI cittadini.  COME RIFORMARE IL SISTEMA FISCALE.  1. DAL COMPLESSO AL SEMPLICE.  Certezza e semplicità del diritto: sostituire le centinaia di gabelle esistenti con solo 8 imposte.  Passare da 3.368 leggi e decreti ad un solo codice tributario. Semplificare il rapporto con il fisco grazie  all'autocertificazione e allo sportello del cittadino, eliminando i 200 milioni di documenti e i 137 milioni di  versamenti necessari ogni anno.  2. DALLE PERSONE ALLE COSE.  Tassare i consumi: diminuire le imposte sulle persone e aumentare quelle sulle cose, liberando persone, famiglie e  imprese dall'assedio del fisco.  3. DAL CENTROALLA PERIFERIA.  Federalismo fiscale: passare le imposte statali dall'80% al 70% e portare le imposte locali dal 20% al 30% del gettito. Per dare più autonomia a Comuni e Regioni e più controllo da parte dei cittadini, in applicazione del principio: ""vedo, voto, pago"".  CHE COSA È LA DESISTENZA.  11 solito imbroglio dei politicanti.  La desistenza è un accordo elettorale tra forze politiche opposte, aventi programmi e leader incompatibili tra loro. Essa ha l'unico scopo di battere l'avversario comune: in un certo numero di collegi L'Ulivo non presenta candidati e appoggia, per esempio, quello di Rifondazione Comunista, unendo i voti per battere il candidato del Polo.  In questo modo il voto viene usato per i soliti giochino dei politicanti. L'elettore vota il contrario di ciò che vorrebbe e il suo voto viene usato come mercé per pagare il ricatto che le forze minori fanno all'Ulivo.  1 desistenti non hanno programma comune, leader comune, comuni valori e visione della società. Ciò che preme loro è fare in modo che l'altro non vinca, ad ogni costo. Troppo poco per l'Italia, che ha bisogno di governi solidi e omogenei, in grado di porre rimedio ai problemi del Paese. La desistenza e' una truffa che produce solo confusione e ingovernabilità.  Committente responsabile Domenico Lo Jucco, legale rappresentante del movimento politico Forza Italia. Stampato e riprodotto in proprio.",NA,NA
