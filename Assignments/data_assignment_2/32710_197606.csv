"text","cmp_code","eu_code"
"II MSI-Destra nazionale è il solo partito che da parecchi mesi, più esattamente fin dalla crisi del dicembre-gennaio, ha indicato nelle elezioni anticipate la sola strada corretta per tentare di portare l'Italia fuori dalla situazione quasi disperata, in tutti i sensi, in cui i partiti di regime l'hanno cacciata. Naturalmente, il MSI-DN non vanta come un merito la sua preveggenza; ma ritiene di dover sottolineare che, ancora una volta, coloro che lo definivano « isolato » e « fuori dalla realtà », o « estraneo alla politica delle cose », hanno fatto la figura degli impotenti e hanno subito una grave sconfitta politica. Il MSI-DN ritiene anche di dover sottolineare, con profondo compiacimento, che il leader più di tutti smentito dai fatti è stato l'on, Berlinguer, che il 20 febbraio, alla Camera, era arrivato a dire che « grave colpa » sarebbe stata quella dei democristiani, se le Camere si fossero sciolte ""in anticipo. Il MSI-DN è lieto di avere contribuito (tra l'altro, con il voto sull'aborto) a mettere in stato di « grave colpa », nei confronti del partito comunista, quella DC che tanto volentieri avrebbe commesso la colpa contraria, come hanno dimostrato i tentativi disperati, da parte dell'on. Moro e dell'on. Zaccagnini, per evitare le elezioni.  Da queste considerazioni emerge un primo dato obbiettivo:  queste elezioni, in quanto tali, sono un insuccesso del partito comunista, sono un fermo, o perlomeno un grosso ostacolo, sulla strada che il partito comunista stava percorrendo per arrivare al potere; e poiché queste elezioni sono state richieste, volute e in larga parte determinate dal concorso del MSI-DN, è evidente che la Destra nazionale ha realizzato un notevole e forse determinante successo politico in termini anticomunisti.  Lo ha d'altra parte riconosciuto lo stesso Berlinguer, che nella sua relazione pre-elettorale al Comitato Centrale del PCI ha dichiarato che « il MSI-DN è stato pericolosamente reinserito nel  gioco politico ». Quel « pericolosamente » dimostra, o conferma, due cose:  — che il MSI-DN è un pericolò per il partito comunista.  — che, avendo le elezioni, per il momento, fatto fallire la politica dell'arco costituzionale, che coinvolge tutti gli altri partiti, il MSI-DN è, in termini politici, il solo « pericolo » per il partito comunista.  IL FINE DELLE ELEZIONI.  Se, dunque, alle elezioni anticipate si è pervenuti contro la volontà del partito comunista, e di tutte le forze che insieme al partito comunista stavano realizzando al centro il « compromesso strisciante », dopo avere realizzato in periferia (regioni, comuni, province) la partecipazione del partito comunista all'esercizio del potere locale; è evidente che il significato, e il fine delle elezioni, consiste nel determinare, dopo il 20 giugno.  — o una situazione che abbatta gli ultimi ostacoli sulla via dell'inserimento del partito comunista al potere.  — o una situazione che blocchi la strada dell'inserimento del partito comunista al potere.  Non si tratta dunque, come molti stanno dicendo, di un referendum pro o contro il comunismo, o più esattamente di un referendum tra DC e partito comunista; in quanto l'inserimento del partito comunista al potere non è solo l'obbiettivo del partito comunista e del partito socialista ma è anche l'obiettivo di una certa politica democristiana, che fino alle elezioni si è riconosciuta nelle figure del Presidente del' Consiglio e del Segretario del partito DC.  Si tratta, invece, di un referendum, o di una scelta, tra un voto suscettibile di portare i comunisti al potere nei tempi brevi;  e un voto che tenga lontani i comunisti dal potere, nei tempi brevi e per i tempi lunghi.  Ciò significa che questa volta il voto che serve è di due sole specie:  — o serve, è utile, per realizzare, dopo il 20 giugno, una formula che permetta a Berlinguer di entrare in una maggioranza ufficiale. 1  — o serve, è utile, per impedire che si realizzi una maggioranza ufficiale comprendente il PCI. * Bisogna pertanto mirare a due obiettivi:  — un obbiettivo quantitativo, tendente a impedire che le sinistre unite (PCI, PSI, extraparlamentari) conseguano il 51 percento dei voti; ^  — un obbiettivo qualitativo, tendente a dosare i voti all’interno dello schieramento anti-comunista o non-comunista.  UN VOTO NECESSARIO.  Ai fini dell'obbiettivo quantitativo il voto dato al MSI-DN non solo serve, non solo è utile, ma è necessario, sia che tale voto, come noi riteniamo, sia destinato ad accrescerei, sia che, per assurdo, esso fosse destinato a contrarsi, perché è escluso che le forze anticomuniste o non comuniste raggiungano e superino il 51 per cento senza il concorso determinante dei voti del MSI-DN.  Ciò dimostra che chi dichiara di voler fare a meno dei voti del MSI-DN, chi ha tentato di togliere addirittura di mezzo il MSI-DN, chi vorrebbe eliminare o ridurre al lumicino il MSI-DN, ha fatto e fa il gioco del partito comunista e dei suoi alleati.  Non vale rispondere, sempre in termini quantitativi, che se tutti i voti del MSI-DN si trasferissero in favore dei partiti non comunisti 'e non socialisti, il risultato quantitativo sarebbe egualmente assicurato; perché l'esperienza di questi ultimi anni dimostra (e lo dimostra soprattutto il quadro politico-amministrativa delle regioni, delle province e dei comuni) che una notevole quantità di voti espressi da elettori anticomunisti vengono utilizzati per realizzare maggioranze controllate o addirittura capeggiate dal partito comunista, se non interviene (vedi Napoli) la quantità di  Destra per mandare all'aria il tradimento consumato ai danni del popolo elettore.  IL PERICOLO COMUNISTA.  II discorso qualitativo, cioè di scelta all'interno dello schieramento non comunista e non socialista. Io faremo più avanti; dopo  aver fornito altre obbiettive valutazioni sulla situazione elettorale e sul « dopo 20 giugno ».  I' La più importante fra tali valutazioni deve concernere il pericolo comunista; che viene variamente giudicato, in Italia e in \ tutto l'Occidente; e che deve essere fronteggiato con chiarezza e  • quindi definito e diagnosticato con il massimo senso di responsabilità.  ^:f^ Premettendo che consideriamo come la peggiore fra tutte ogni ; ipotesi di guerra civile e di soluzione violenta della crisi in cui I versa il nostro Paese; e premettendo quindi che la nostra battaglia anticomunista, anche nelle sue finalità ultime, è battaglia di libertà per tutti, nel rispetto delle leggi eguali per tutti, e con garanzie costituzionali e istituzionali valide per tutti; dobbiamo chiarire che per noi la battaglia anticomunista è battaglia di civiltà, cioè contrapposizione globale e frontale: di metodi e di fini, di tattiche e di strategie; senza possibili soluzioni di compromesso, essendo a noi chiarissimo che ogni apparente compromesso altro non è che cedimento, che avvio alla capitolazione, che resa senza condizioni della civiltà alla barbarie, della libertà al totalitarismo,  della pace mondiale alla prepotenza sanguinosa dell'imperialismo sovietico.  Ciò significa che non crediamo alla più insidiosa tra le manovre propagandistiche del comunismo mondiale, e cioè al comunismo « diverso », al comunismo « all'italiana », all'« eurocomunismo »;  cosi come non credemmo, e i fatti ci diedero ragione, al « comunismo dal volto umano » che sembrava si potesse affermare, con Dubcek, al di là della cortina di ferro.  Per rendersi conto della obbiettività indiscutibile di questa nostra posizione, basta porre mente al fatto che il comunismo sovietico ha sperimentato e sta sperimentando nell'Europa occidentale due formule: quella portoghese e quella italiana, francese e, in prospettiva, spagnola. È innegabile che la formula portoghese, quella su cui inizialmente il Cremlino puntava le sue carte, quella (non lo si dimentichi) che inizialmente ebbe l'appoggio aperto e la piena solidarietà del comunismo italiano e di Berlinguer in persona, ha fatto, fino al momento attuale, fallimento: determinando il raddoppio della Destra, il consolidamento di posizioni socialiste autonome, l'isolamento del partito comunista di Cunhal. È altrettanto innegabile, purtroppo, che la formula italiana e francese ha portato Berlinguer e Marchais molto avanti sulla strada del potere, e ha consentito tanto a comunisti italiani quanto ai comunisti francesi una politica aggregante nei confronti dei ceti medi, realizzando almeno in parte il superamento delle due barriere che in ogni parte del mondo si frappongono — finché la parola non passa al cannone — alla avanzata comunista: la barriera di classe e il complesso sovversivo.  Coloro, dunque, che considerano « coraggioso » o addirittura « autonomo » e « anticonformista » il discorso che Berlinguer ha tenuto a Mosca, nella occasione del congresso del partito comunista sovietico; e che ritengono possibile un comunismo « all'italiana », nel quadro di un « eurocomunismo » sganciato dagli interessi e dalle direttive e addirittura dalla logica programmatica e politica del comunismo mondiale; non si rendono conto che nessun leader comunista in Europa è più utile in questo momento alla causa comunista mondiale di quanto lo sia Berlinguer insieme a Marchais; sicché è addirittura ridicolo immaginare che Breznev abbia potuto indispettirsi per gli atteggiamenti del partito comunista italiano, che si è uniformato ai canoni della « unità nella diversità », cioè ai canoni del più rigoroso (e se vogliamo anche del più intelligente e insidioso) leninismo.  Basta dare un'occhiata ai testi essenziali del leninismo, per rendersi conto che la tattica, il linguaggio, la logica del compromesso storico, dell'arco costituzionale, del governo « unitario » di emergenza, dell'antifascismo di maniera, del « niente nemici a sinistra », sono la tattica, il linguaggio, la logica del più conformista, del più ortodosso, del più tradizionale ossequio all'insegnamento di Lenin, che è poi l'insegnamento degli ulissidi di tutti i tempi, e cioè di coloro che vogliono penetrare con l'inganno nelle fortezze assediate, salvo a spegnerne col ferro e a bruciarne col fuoco le case e gli abitanti, Berlinguer non ha inventato nulla, anche nei riguardi della linea di condotta del partito comunista italiano; se è vero che egli ha proseguito nella linea di condotta seguita da Togliatti dal 1960 in poi, cioè da quando la politica morotea di apertura a sinistra gli consenti, di annunciare alle Camere una « opposizione diversa », una « opposizione di stimolo »: necessario precedente, anche psicologico, della politica del compromesso storico.  È dunque ingenuo chiedersi se dal ventre del cavallo di Ulisse scenderanno all'interno della fortezza i comunisti alla sovietica o i comunisti alla italiana; per la semplice ragione che, guardando naturalmente ai vertici dello schieramento comunista, non esistono Ì comunisti all'italiana, ma i comunisti che oltre alla cittadinanza sovietica hanno anche quella italiana e sono comandati in Italia per realizzare, con gli strumenti, con la tattica, con il linguaggio, e all'occorrenza con le armi che la situazione italiana suggerisce o consente, le finalità globali del comunismo di Mosca.  LA DIFESA DAL COMUNISMO.  Le precedenti immagini consentono di chiarire per immagini anche il metodo della necessaria difesa dal comunismo; nel momento in cui il comunismo mondiale assume in Italia, in obbedienza alla tattica leninista, le vesti di Ulisse Berlinguer e non quelle di Achille Cunhal.  È evidente che le mura della fortezza non servono a nulla, se qualcuno dall'interno, obbedendo al richiamo o subendo l'insidia di Ulisse, apre una breccia o fornisce al nemico le chiavi della città assediata. La difesa degli abitanti della città assediata, la difesa, nella fattispecie, degli Italiani che non vogliono che il comunismo trionfi e spenga col ferro e col fuoco la nostra civiltà, non consiste dunque soltanto nel rafforzamento delle mura e nella vigilanza sugli spalti; ma anche nella accorta e ferma sorveglianza sul governo della città, in guisa tale che le chiavi non siano mai  rimesse a chi possa, incontrollato, avere la tentazione di consegnarle al nemico.  Questo ragionamento, che ci sembra limpidissimo, basta per dimostrare che se queste elezioni, come abbiamo detto, debbono determinare « una situazione che blocchi la strada dell'inserimento del partito comunista al potere », esse debbono impedire che a livello nazionale accada ciò che in larga misura è accaduto a livello locale: debbono impedire, cioè, che il comunismo possa contare non solo sui propri voti e su quelli dei socialisti, ma anche, dopo le elezioni, sui voti di quelle forze politiche che, pur dichiarandosi non comuniste o anticomuniste, hanno consegnato le chiavi di tante nostre regioni, province, città agli ulissidi di Berlinguer.  A questo punto si apre il discorso sulla Democrazia Cristiana e sui partiti minori di centro. Possiamo cominciare da questi ultimi, limitandoci a rilevare che essi sono in via di liquidazione; i liberali, per essersi assurdamente ingruppati a sinistra; i socialdemocratici per non essersi dimostrati capaci di rendersi autonomi dai socialisti massimalisti; i repubblicani per essere diventati, negli ultimi tempi, le mosche cocchiere del partito comunista.  LA MANOVRA DEMOCRISTIANA.  La Democrazia Cristiana tenta, invece, di rinnovare e forse di accentuare una manovra che, con risultati più o meno brillanti, le riesce da quasi trent'anni: la trasformazione delle elezioni in un referendum pro o contro il comunismo; la identificazione della Democrazia Cristiana con il « no » al comunismo; la conquista massiccia di voti anticomunisti, in previsione di un altrettanto massiccio e cinico voltafaccia post-elettorale.  Se si confronta la situazione elettorale '76 con tutte le precedenti, dal '48 in qua, si deve riconoscere che mai, dopo il '48, la tesi del referendum pro o contro il comunismo è stata così suggestiva, ma al tempo stesso che mai come stavolta la DC si è presentata all'elettorato con così scarsa credibilità anticomunista;  visto che mai, nel trentennio del dopoguerra, la classe dirigente democristiana aveva espresso, in tempo elettorale, un Presidente del Consiglio e un Segretario di partito, e quindi una intera maggioranza di classe dirigente, così lontani da quello « spirito di crociata » anticomunista che è necessario per attribuire credibilità a posizioni politiche di garantita chiusura. Non solo; mai come in questa occasione le elezioni sono state precedute .da una fase di involuzione verso sinistra, e addirittura verso il colloquio e la collaborazione con il comunismo, da parte di tutta la classe dirigente democristiana, centrale e periferica. Peggio ancora: mai come in questa occasione, neppure ai tempi del CLN, la classe dirigente democristiana, centrale e periferica, tutta intera, aveva dato prove di remissività, di debolezza, di cedimento, nei confronti del partito comunista in particolare e delle sinistre in genere.  Non vale rispondere che alle elezioni anticipate si è pur giunti perché la DC ha detto no alla richiesta comunista di entrare a 'are parte della maggioranza.  Alle elezioni anticipate si è giunti, in via sostanziale, perché i socialisti, temendo di essere scavalcati a sinistra dagli accordi DC-PCI e non sopportando di essere scavalcati anche a destra attraverso il peso determinante (ordine pubblico, Rai-TV, aborto) dei voti della Destra nazionale, hanno scatenato una crisi al termine della quale non potevano essere! che le elezioni; mentre in via formale si è giunti alle elezioni perché il PCI, temendo di restare scoperto a sinistra, non ha potuto accettare l'offerta morotea di un patto programmatico di fine legislatura, senza l'ingresso -| ufficiale nella maggioranza. La fine della legislatura ha colto dunque la DC di Moro e di Zac in atto di amore nei confronti del partito comunista. Non hanno potuto offrirgli l'anello di fidanzamento; ma lo hanno colmato di fiori e di doni, e di qualche sottoterranea carezza, avvertendolo esplicitamente (ultimo discorso di Moro alla Camera) che la DC voleva « percorrere sino in fondo » la strada intrapresa.  Ritorniamo dunque da capo; la scelta elettorale deve interrompere un cammino verso sinistra, che non è stato sin qui soltanto la espressione della tattica comunista, ma anche, e in maniera determinante, è stato la espressione e il risultato della politica condotta dalla Democrazia Cristiana. È dunque manifestamente assurdo ritenere che un grosso successo elettorale della DC, determinato da una massiccia volontà anticomunista di base, sia strumento idoneo per garantire, dopo il 20 giugno, la interruzione di una politica che ha rappresentato sin qui le finalità tattiche e strategiche della classe dirigente morotea. Se la DC vincesse massicciamente le elezioni, la vittoria sarebbe prima di tutto degli attuali dirigenti della DC, ne convaliderebbe o addirittura ne consacrerebbe la politica, ne stabilizzerebbe gli indirizzi e le scelte, bloccherebbe al vertice della DC ogni possibile ripensamento, favorirebbe la marcia di Berlinguer verso il potere, o almeno verso il più favorevole e rapido dei compromessi, più ancora di quanto la marcia di Berlinguer potrebbe essere favorita da un ulteriore aumento dei voti comunisti.  II problema consiste dunque nel garantire il controllo delle chiavi della fortezza, cioè nel condizionare in termini di sicuro anticomunismo la classe dirigente della Democrazia Cristiana, A questo punto si pone il problema del voto al MSI-Destra nazionale.  LA « QUESTIONE » DELLA DESTRA.  Abbiamo già notato che Berlinguer, nel momento della grande stizza per la sconfitta politica subita, ha dichiarato che le elezioni anticipate hanno « pericolosamente reinserito il MSI-DN nel gioco politico ». Questa preziosa ammissione ci risparmia un più lungo discorso sulla funzione del voto di Destra. Se le elezioni reinseriscono il MSI-DN nel gioco politico, e se ciò costituisce un pericolo per il partito comunista, ciò significa che tutto quanto ha contribuito a tentare di escludere il MSI-DN dal gioco politico in Parlamento e nel Paese ha fatto il gioco del partito comunista.  In altri termini, secondo la preziosa ammissione di Berlinguer, gli ostracismi contro la Destra nazionale sono giochi di vertice, utili alla causa comunista; mentre le scelte popolari possono ribaltare i giochi di vertice, abbattere le barriere pretestuose, eliminare le discriminazioni, contrastare efficacemente la guerra comunista delle parole, far crollare i tabù di sinistra, schiacciare le manovre di potere sotto le macerie dei mal costruiti archi costituzionali.  Se questa, in sostanza, è l'ammissione comunista; che dire dei non comunisti, o addirittura degli anticomunisti che non hanno nemmeno il coraggio dell'ammissione, e pensano di poter continuare, durante la campagna elettorale, per tentare la mistificazione dell'elettorato, la campagna delle discriminazioni a destra? Come può dirsi anticomunista, o addirittura non complice, sia pure involontario, dei comunisti, quel giornalista, quell'uomo politico, quel parlamentare che, dicendosi impegnato in un referendum pro o contro il PCI, dichiari al tempo stesso la inutilità del solo voto che quantitativamente, come abbiamo già dimostrato, e qualitativamente, come stiamo dimostrando, è indispensabile per evitare che le chiavi della fortezza passino tra le mani di Berlinguer? Se il leader comunista confessa che la Destra è pericolosa per la causa comunista proprio nel momento delle elezioni, quando i giochi non sono più di vertice, come può qualche giornalista anticomunista scrivere che la Destra in tempo elettorale farebbe il gioco del partito comunista?  Tutto ciò vale, e a nostro avviso vale in maniera tassativa, per stabilire la insostituibile funzione anticomunista del voto di Destra.  IL DOPO-ELEZIONI.  Resta in piedi, però, il discorso del poi; il discorso relativo a ciò che accadrà, o potrebbe accadere, dopo il 20 giugno. È questo il discorso della utilità politica immediata, e non soltanto della funzione storica e morale, dei voti conferiti alla Destra.  Noi avanziamo, e crediamo di essere i soli a farlo, una previsione che ci sembra facile: il post-20 giugno non sarà affidato alle formule di governo e di maggioranza, ma alle scelte di soluzione dei grandi problemi sul tappeto.  Vogliamo dire che dopo il 20 giugno non ci si batterà, nel nuovo Parlamento, pro o contro i soliti idoli formali: centrosinistra, compromesso storico, arco costituzionale, centralismo. Le formule hanno fatto il loro tempo, contribuendo in guisa determinante al deterioramento della situazione e alla mancata soluzione dei problemi. Se ne è accorto anche Berlinguer, che proprio all'inizio della campagna elettorale ha rinunciato al suo caro « compromesso storico » e ha annunciato di volersi battere per soluzioni di emergenza: il che vuoi dire, che pur di andare al potere il partito comunista è disposto a rinunciare a tutte le pregiudiziali (esclusa, beninteso, quella antifascista), ad abbandonare tutte le le cause, persino quella dei lavoratori, ad accordarsi con i liberali, con i clericali, con il potere economico, con il patto atlantico. È la esasperazione della tattica leninista; una esasperazione che è di buon auspicio per gli anticomunisti come noi, perché denuncia la necessità in cui il leader comunista si trova di gettare manciate di potere nelle fauci dei suoi cerberi"""" sindacali e giovanili, nel timore di essere scavalcato a sinistra e di determinare incontrollabili sussulti neo-stalinisti, che guasterebbero la bell'opera degli ulissidi al servizio di Mosca.  Ci si batterà dunque sui problemi, in Parlamento e nel Paese, dopo il 20 giugno; e a questo punto emerge la utilità del voto di Destra, la utilità qualitativa del voto di Destra; perché le scelte, sui problemi di fondo, saranno o di sinistra o di destra, naturalmente usando questi termini in senso generale e senza rigido riferimento al PCI e al MSI-DN; ma con un più vasto ed anche più esatto riferimento a quelle forze politiche che sui grandi problemi hanno già dimostrato di non potersi differenziare dalle scelte di fondo del partito comunista o della Destra nazionale.  COSA VUOLE LA DESTRA.  A questo punto il ragionamento sulla utilità politica del voto di Destra si trasferisce, in maniera concreta e responsabile, nel discorso sulle scelte di fondo della Destra nazionale; le scelte per il « poi », le scelte in cui si sostanzia una moderna politica di Destra, e cioè una politica che non sia soltanto espressione di rigido anticomunismo, ma anche di capacità di alternativa, e quindi di soluzione in termini positivi della crisi di regime in cui versiamo.  Sintetizziamo dunque, in pochi punti, i termini di un programma politico di Destra; cioè di un programma di alternativa, concretamente realizzabile dopo il 20 giugno, a condizione che il MSI-DN venga posto dagli elettori nella possibilità di controllare le chiavi della fortezza, cioè di impedire che le porte vengano aperte al nemico:  1) in termini strettamente politici, la Destra non avanza problemi di formule, non postula ingressi ufficiali in maggioranza, non ha interessi di sottogoverno, non ha bisogno di riconoscimenti formali; considera chiusa ogni possibilità di discriminazione ai suoi danni, per il solo fatto di un largo riconoscimento popolare, e quindi costituzionale, dopo un lungo e duro periodo di persecuzioni di vertice; ed è quindi disponibile, e non ricusabile, per garantire stabilità e possibilità di fruttuoso lavoro a maggioranze comunque chiuse al partito comunista.  2) in termini di ordine nella libertà, la Destra è garante di ogni norma di legge che colpisca nella maniera più dura, fino al ripristino della pena di morte, ogni specie di delinquenza efferata, comune e politica, quale ne possa essere la coloritura e la provenienza. La Destra è garante altresì di tutela, di rispetto, di potenziamento tecnico, di piena solidarietà morale e nazionale nei confronti delle Forze dell'ordine e delle Forze armate.  3) in termini di superamento organico e non congiunturale della crisi socio-economica, la Destra è promotrice di un indirizzo anticlassista, contro la lotta e l'odio di classe che hanno moralmente e socialmente impoverito il Paese, proprio a danno dei ceti meno abbienti e delle regioni meno sviluppate. La Destra è garante di un indirizzo di partecipazione dei lavoratori alla direzione delle aziende, sulla base di norme legislative che nei grandi Stati industriali dell'Occidente sono già in corso di attuazione; e di una politica economica fondata sulla collaborazione organica tra le. categorie, per la realizzazione di un programma non coercitivo, che armonizzi le giuste esigenze della produzione con la inderogabile necessità di redistribuire il reddito secondo giustizia e di tutelare la proprietà in funzione sociale.  4) in termini di superamento della crisi di costume che ha colpito l'Italia, la Destra è garante di una politica per la scuola che riesca a conciliare la necessaria autorità della cattedra con l'altrettanto necessaria partecipazione dei giovani; di una politica per la Giustizia, che restituisca al cittadino la certezza del diritto e alla magistratura la pienezza di autonomia dal potere politico; di una politica per la famiglia, che riesca a conciliare la sempre più qualificata funzione sociale della donna con la tutela e la riconsacrazione dei valori morali legati all'istituto familiare;  di una politica per la cultura, lo spettacolo, la informazione che garantisca la libertà di opinione e di espressione, che elimini ogni monopolio di regime, che incoraggi le iniziative atte a debellare, con positivi raffronti, la paurosa dilagante corruttela.  5) in termini di amministrazione della cosa pubblica, la Destra è garante di leggi che colpiscano duramente Ì profittatori di regime, che neghino ogni privilegio, copertura, immunità speciale ai responsabili degli scandali di Stato, che mettano il cittadino-contribuente nella condizione di controllare, dal Comune al Governo, gli amministratori del proprio denaro.  6) in termini di solidarietà internazionale, la Destra è garante di fedeltà agli impegni economici, politici, militari, connessi con la partecipazione dell'Italia al Parlamento europeo, al patto atlantico, alla Nato; la Destra si batterà per le elezioni del Parlamento europeo a suffragio diretto, in un quadro di sempre più stretta solidarietà tra i grandi Stati dell'Europa occidentale e gli Stati Uniti d'America.  Tutte le precedenti scelte di fondo non sono scelte di partito. Sono, assai più vastamente, scelte di civiltà: le necessario scelte di una civiltà che non vuole arrendersi e non vuole morire.  Dopo il 20 giugno, i voti conferiti alla Destra nazionale saranno il naturale supporto e l'efficace promozione delle scelte di civiltà che abbiamo enunciato; e come nel recente passato è accaduto che nei momenti di scelta (vedi riforma della RAI-TV, cioè libertà di opinione; vedi ordine pubblico; vedi aborto, cioè diritto alla vita) la Destra nazionale ha fatto prevalere le sue scelte di civiltà, cosi nel prossimo avvenire accadrà che, fuori da ogni formula o formuletta di emergenza, fuori da ogni accordo di corridoio, fuori da ogni artificioso compromesso, al di là di ogni insostenibile discriminazione, le scelte di fondo — se l'Italia vorrà salvarsi — prevarranno; e il voto di Destra assumerà la sua funzione insostenibile di voto condizionante, di voto determinante in senso anticomunista, di voto della salvezza per i valori permanenti della nostra civiltà.  Questo programma di fondo, con tutti gli impegni che ne conseguono, non reca soltanto la firma del MSI-Destra nazionale, ma anche quella, recente ma già tanto prestigiosa, della Costituente di Destra per la libertà.  La Costituente di Destra è nata da pochi mesi; ma ha già raccolto, in ogni parte d'Italia, adesioni qualificate che si esprimono, in questa battaglia elettorale, in prestigiose adesioni alle liste comuni.  Dopo il 20 giugno, la Costituente di Destra per la libertà proseguirà nel suo autonomo lavoro di orientamento e di proselitismo;  e proseguirà altresì nel colloquio di fruttuosa e libera collaborazione con la classe dirigente, centrale e periferica, del MSI-Destra nazionale; fino a quegli sbocchi congressuali che, al termine di una necessaria maturazione di indirizzi, consentiranno la formazione unitaria di un grande movimento nazionale di opinione, capace di interpretare responsabilmente le ansie di rinnovamento civile che la responsabilità degli anziani deve trasmettere, come alta consegna morale, alle speranze e alle capacità realizzatrici dei giovani.",NA,NA
