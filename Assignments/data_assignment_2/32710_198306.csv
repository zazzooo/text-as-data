"text","cmp_code","eu_code"
"Il messaggio degli Anni '80.  I massimi organi del MSI-DN — Comitato centrale, Direzione nazionale, Segreteria politica nazionale — hanno unitariamente redatto questo documento, che mentre a livello interno costituisce la linea e la garanzia di marcia del partito, a livello esterno, in direzione della pubblica opinione e delle categorie del mondo dei lavoro e della produzione, rappresenta qualche cosa di più di un programma elettorale, in vista delle grandi competizioni del prossimo giugno.  Questo documento vuole infatti avere, anche al di là del pur importantissimo fatto elettorale, il respiro di un messaggio: il messaggio degli anni '80, che saranno, che già cominciano ad essere, gli anni della crisi finale, totale, irrevocabile di un sistema e della sua graduale o repentina, ma comunque necessaria, salutare, inevitabile sostituzione; il messaggio degli anni *80, che saranno, che già cominciano ad essere, per chiari segni, gli anni della svolta.  A chi lancia ipotesi con lo sguardo rivolto all'indietro: «Ritorno al '68?», «ritorno al '22 (magari tinto di rosso)», «ritorno al '45?»; noi rispondiamo: niente ritorni, basta con le dietrologie di regime. Noi siamo «avanti», perché l'alternativa che abbiamo l'onore di rappresentare ci colloca in posizione di avanguardia, e per quanto concerne la concezione dello Stato, e per quanto concerne la Nazione nel respiro di Europa, e per quanto concerne il Lavoro soggetto della economia e protagonista della vita dello Stato.  In questo nostro impegno, in questa nostra denuncia, in questa nostra sfida, in queste nostre capacità e volontà di alternativa globale consiste il messaggio degli anni '80, che si articola nei seguenti punti preliminari; e nelle successive; proposizioni, che, tema per tema, sono state concordemente redatte dalla classe dirigente — unitaria — del MSI-DN.  1) Non esiste lo Stato, MA il regime.  Nulla è mutato dai tempi del CLN: ne la mentalità, ne le strutture, ne i privilegi. Tanto a! centro quanto in periferia, la gestione del potere è gelosamente chiusa e lottizzata fra tutti i partiti del CLN; e poiché si lottizzano anche le libertà di stampa e di informazione, e non soltanto i profitti, ben può dirsi che lo Stato non esiste in Italia, ne istituzionalmente ne moralmente.  2} Non è il Governo CHE gestisce il regime; ma la partitocrazia.  Quando si parla della «ingovernabilità» dell'Italia di oggi (e non siamo certamente i soli a parlarne), si dice poco;  perché bisognerebbe parlare della assenza dell'istituto Governo; e non perché dalla «liberazione» in poi, i Governi non sono stati stabili, e non solo perché si sono succeduti più di 40 Governi, con una durata media non superiore agli otto mesi; ma per il fatto, incontestabile, che il Governo in quanto tale è sì l'Esecutivo, ma lo è in quanto esegue, per i piccoli come per i grandi problemi, la volontà dei partiti che del Governo e della maggioranza fanno parte. È persino ridicolo, ed è comunque pretestuoso, distinguere le crisi di Governo in crisi parlamentari ed extra-parlamentari, perché qualche volta il Parlamento è stato chiamato in causa, ma sempre per recepire e per ratificare ciò che in altra sede era stato deciso.  3) TUTTE LE ISTITUZIONI SONO IN CRISI: È CRISI DI SISTEMA.  Ma non è in crisi, istituzionalmente, soltanto il Governo; è in crisi di sistema tutta intera la prima Repubblica, naia dalla resistenza. È m crisi, a prescindere dai personaggi, l'istituto Presidenza della Repubblica. Un solo esempio basta a dimostrarlo: il Presidente della Repubblica, comunque egli si chiami, è impotente di fronte al più importante TRA I problemi: quello della conduzione e soluzione delle crisi di Governo. Non vuole, e dichiara di non volere, lo scioglimento delle Camere, a seguito di una crisi di Governo; e le Camere gli si sciolgono sotto gli occhi; dichiara di volere (come accadde nell'agosto del 1982) nuovi Ministri «onesti e competenti», e la partitocrazia di regime gli impone di ricollocare ai loro posti tutti i precedenti Ministri, con alla testa i disonesti e gli incompetenti.  Ma è in crisi — di sistema — anche l'istituto del Parlamento; e sono i Presidenti della Camera e del Senato a riconoscerlo, ammettendo che non esiste Parlamento al mondo meno efficiente (in relazione al bicameralismo rigido che lo caratterizza) e meno rappresentativo degli interessi reali del Paese (in relazione alla partitocrazia che lo domina e lo soffoca).  CHE sia in crisi l'istituto sindacato, in relazione alla mancata attuazione, anzi alla impossibile (nel quadro dell'attuale sistema) attuazione degli articoli 39, 40 e 46 della Costituzione, è cosa anche troppo nota. E che sia in crisi l'istituto partito, come legittima rappresentanza del pluralismo politico, per la indeterminatezza dell'articolo 49 della Costituzione, un articolo che consente tutte le prevaricazioni, è ugualmente evidente.  4) II REGIME NON TUTELA LA VITA DEI CITTADINI, DI FRONTE ALLA CRIMINALITÀ ORGANIZZATA: LA CRIMINALITÀ DELLA VIOLENZA E DELLA DROGA.  Il Ministro dell'Interno, di recente, e facendogli eco il Segretario della DC, nel corso di un viaggio negli Stati Uniti, non si sono vergognati di dichiarare che lo Stato italiano è uscito vittorioso dalla lotta contro il terrorismo.  Nel 1982 (e nulla fa sperare che nel corso del 1983 le cose mutino) l'Italia è diventata la protagonista mondiale del terrore:  a) a livello di terrorismo politico internazionale (attentato al Pontefice e successive rivelazioni circa i collegamenti tra I VARI servizi segreti).  b) a livello di saldatura, all'interno del nostro Paese, fra criminalità politica, criminalità mafiosa, criminalità camorristica (assassinio del gen. Dalla Chiesa, caso Cirillo con diramazioni brigatiste e camorriste, e con il molto sospetto intervento dei nostri stessi servizi segreti).  e) a livello DI spaccio della droga. L'Italia è diventata la porta-aerei mediterranea d'ogni sorta di droghe.  Il MSI-DN rivendica a se stesso l'onore di essere la sola forza politica italiana che ha sempre chiesto, contro il terrorismo di ogni specie, da qualunque parte venga, con chiunque si allei, e comunque si chiami, la linea del massimo rigore: fino alla pena di morte.  IL MSI-DN si onora di essere il solo partito italiano che ha presentato, di recente, a tutela della giovinezza nazionale, una dura legge repressiva nei confronti degli spacciatori di droga.  Il MSI-DN rivendica a se stesso l'onore di essere il solo partito a chiedere a gran forza che l'istituto del soggiorno obbligato, del quale la mafia e la camorra si servono per diffondere ovunque il loro veleno, sia abrogato; e venga attuata prontamente una riforma carceraria tale da garantire l'isolamento della pestilenza terroristica che sta ammorbando l'intero corpo della Nazione.  5) LE CLIENTELE DI POTERE SOFFOCANO GLI INTERESSI DELLE CATEGORIE DEL MONDO DEL LAVORO E DELLA PRODUZIONE.  Gli uomini del regime parlano di presunti «interessi corporativi» che si contrapporrebbero agli interessi sociali ed economici del popolo italiano. Anche in questo caso, come per il terrorismo, il regime mentisce; ma questo caso è ancora più grave, perché il regime tenta addirittura di capovolgere le responsabilità.  Gli interessi da tutelare sono gli interessi delle categorie dei mondo del lavoro e della produzione; sono gli interessi dei lavoratori e dei datori di lavoro. In clima corporativo, nel quadro di un sistema corporativo, adottando la logica del chiaro linguaggio corporativo (e del corporativismo di tradizione cattolica, non meno che del corporativismo di tradizione fascista), si realizza la collaborazione organica tra lavoratori e datori di lavoro, si realizza il coordinamento e la conciliazione tra gli interessi delle categorie, il lavoro assurge a protagonista della vita sociale ed economica, la proprietà privata viene tutelata, purché utilizzata ai fini sociali, e può in tal modo realizzarsi lo Stato nazionale del lavoro.  L'attuale regime e invece il regime delle clientele, delle clientele di potere come di quelle economiche. Allo Stato, anche in termini socio-politici, si sostituisce il regime, che alimenta due specie di parassitismo a spese del cittadino-contribuente: un parassitismo di vertice, che si esprime nelle lottizzazioni partitocratriche (si lottizza ormai tutto, compresa la libertà di pensiero e di opinione, manovrate dal carrozzone impudente della RAI-TV); un parassitismo di base, che si esprime nel termitaio degli innumerevoli e sempre crescenti enti locali: dalle USL alte circoscrizioni di quartiere, ai comuni, alle province, alle regioni.  6) II SISTEMA È ANCHE MORALMENTE FRADICIO.  Si dice che in questi ultimi anni il sistema sia stato coinvolto, insieme con le forze politiche e sociali che lo rappresentano, in una marea di scandali che gli hanno tolto ogni giustificazione morale e quindi ogni credibilità. È vero;  ma è anche più vero che in una marea di scandali il sistema è nato. Basti pensare alla vicenda dell'oro di Dongo, con tutti i risvolti politico-affaristico-giudiziari che nemmeno allora vennero alla luce. Naturalmente ciò non ci può ne ci deve portare su posizioni viscerali del tipo di quelle, ormai in vergognosa e definitiva ritirata, che hanno caratterizzato, sulla opposta sponda, certo antifascismo. Ma, pur riconoscendo, e riconoscendo volentieri, che non tutti sono marci nel sistema, dobbiamo dichiarare con forza, con la forza dei testimoni e con l'autorità dei giudici, che marcio è il sistema nel suo complesso, e che, per non marcire, il popolo italiano deve liberarsi dal sistema e dalla sua logica corrotta e corruttrice.  D'ALTRA parte, la funzione del giudice ci viene ormai riconosciuta in linea di diritto e in linea di fatto. Sono i nostri parlamentari, deputati e senatori, che nelle varie commissioni inquirenti, che il regime ha dovuto costituire PER processare se medesimo, assumono giorno per giorno le posizioni più aperte e più dure, lungi da ogni tentazione compromissoria, fuori da ogni possibilità di intesa sottobanco con le forze di regime E anche i grandi processi per le violenze e le stragi, da Broscia a Bologna, da Milano a Catanzaro, processi che ci procurarono sanguinose rappresaglie e temerarie pesantissime accuse, si sono ritorti, uno dopo l'altro, conti o gli accusatori di regime.  Noi giudici, dunque, nei processo contro il regime, che è ormai in pieno, irrevocabile corso; e le forze di regime. ad una ad una, e tutte quante, sul banco degli accusati.  7) II badoglismo erede del ciellenismo a livello internazionale.  Dopo la corsa verso Reagan dei rappresentanti della maggioranza di regime, e in particolare del massimo esponente della DC, che si è presentato a Washington come il primo della classe atlantica, accade che alla Camera un deputato comunista venga eletto, per (a diserzione di una parte della maggioranza, Presidente della delicatissima Commissione della Difesa (a questo punto le sinistre hanno in mano, con Lagorio Ministro, i due terzi della rappresentanza ufficiale della Difesa); e accade altresì che il Ministro degli Esteri on. Colombo voli a Berlino est subito dopo la visita a Bonn del Ministro degli Esteri sovietico. Le marce della pace si succedono sul nostro territorio; e non v'è dubbio, malgrado le assicurazioni in contrario dello scolaretto diligente De Mila, che siamo gli ultimi della classe, europea ed occidentale, sul piano dei programmi energetici e nucleari, sia per fini di pace che per finalità di difesa.  La Destra nazionale è ben lungi dall'attestarsi su anacronistiche impostazioni nazionalistiche di vecchio tipo;  ma respinge con estrema fermezza ogni neutralismo mascherato, ogni specie e tipo di badoglismo ritardato. Siamo parte integrante della Nazione Europa; e siamo ben consapevoli di esserne l'avamposto civile, ma anche l'avamposto militare, nel Mediterraneo.  8) Dal culturame alla cultura.  La nostra fotta anti-sistema e anti-regime vuole anche essere al tempo stesso un ritorno e una avanzata ripresa dei valori culturali in cui si è sempre riconosciuta la Nazione italiana: dei valori culturali che hanno fatto l'Italia;  e in particolare dei valori culturali che hanno preceduto e accompagnato la grande vicenda risorgimentale: i valori culturali della unità d'Italia, i valori culturali dell'interventismo, i valori culturali del nazionalismo vittorioso, i valori culturali che in D'Annunzio, che in Papini, che in Marinetti, che più avanti in Giovanni Gentile hanno dato vita ad una riscossa umanistica; i valori culturali che il movimento fascista divenuto regime seppe promuovere e volle esaltare senza pretendere di asservirli e di soffocarli.  A questo riguardo il nostro Messaggio degli Anni '80 si indirizza soprattutto alle giovani generazioni, che l'antifascismo viscerale ha invano tentato di isterilire nella ignoranza e nella faziosità; e alle quali il MSI-DN si presenta come il coraggioso assertore, e promotore, di un nuovo risorgimento, inteso e praticato come luminoso richiamo alla Storia (ecco perché la nostra celebrazione del centenario mussoliniano è la iniziativa più giovane che mai da noi sia stata presa) e al tempo stesso come invito a partecipare in prima linea, anzi a capeggiare, la grande battaglia anti-sistema: dal culturame catto-comunista alla cultura umanistica, all'umanesimo della cultura in parallelo con l'umanesimo del lavoro.  9) Le elezioni anticipate.  Se ancora una volta, la quarta volta consecutiva (dopo il '72, dopo il '76, dopo il 79), il Parlamento è spirato prima della scadenza costituzionale è dunque evidente che il sistema «democratico» italiano è in crisi irreversibile, sta scivolando lungo un piano inclinato, al cui termine o c'è la ripresa o c'è la perdita dei valori civili e del valore di libertà. Ciò significa che la campagna elettorale deve essere impostata, e sarà da noi impostata, sulla necessaria e urgente riforma del sistema, cioè sulla grande tematica di «Nuova Repubblica»; e ciò significa anche che delle due l'una: o la prossima legislatura sarà fin dall'inizio una legislatura costituente, sulla base dell'ordine del giorno votato nelle scorse settimane, soprattutto per iniziativa del MSI-DN, per la costituzione di una commissione bicamerale incaricata di studiare e proporre le indilazionabili riforme costituzionali; o la nona legislatura sarà ancora più breve e ancora più fallimentare delle precedenti, in una folle corsa verso la rovina.  Votare MSI-DN, questa volta, NON significa soltanto:  , a) votare PER il Partito dalle mani pulite.  e non significa soltanto:  b) votare per la sola opposizione politica esistente.  ma significa:  e) votare contro il sistema, votare contro il regime, votare contro la partitocrazia di regime e di sistema.  10) Conclusione.  II MSI-DN degli Anni '80: avanti per l'alternativa!  Solo una chiara e decisa impostazione anti-regime e anti-sistema, solo una chiara e decisa impostazione di denuncia, di sfida e di alternativa, può aprire la strada alla speranza; e costituisce comunque la sola possibilità di far politica con obiettivi concreti, la sola possibilità di non lasciarci coinvolgere e travolgere nella crisi in cui sta agonizzando la prima Repubblica nata dalla resistenza; la sola possibilità di operare per la trasformazione del regime in uno Stato, della clientela di classe e del privilegio di casta in una Società ordinata, giusta e progredita; la sola possibilità di credere, e di indurre il popolo italiano a poter credere — vinto il pessimismo, debellato il cinismo, condannata e travolta la corruttela di regime — nel risorgere di una Nazione italiana sicura nei propri confini, e civilmente inserita, con pari diritti, nell'Europa e nell'Occidente.  Contro la spesa parassitaria e improduttiva.  La voragine della spesa pubblica che nessuna forza politica può ormai negare e le sue conseguenze dissestanti . sulla situazione sociale ed economica, sono i più evidenti punti di arrivo della degenerazione e della crisi del sistema.  L'intervento dello Stato, dopo l'entrata in vigore della Costituzione del 1948, ha seguito un andamento disorganico, finalizzato ad interessi particolari dei partiti di regime e non ad una generale e programmatica visione dello sviluppo della società nazione. Per anni, ormai, l'indirizzo di rendere pubbliche perdite e dissesti prodotti da scelte particolaristiche o, comunque, adottato fuori da un quadro generale, — si sono «socializzate» le perdite, mentre restavano accuratamente «privatizzati» i profitti, specie dei ceti più legati al potere clientelare — è stato prevalente. Esclusa anche nelle forme ridotte ed approssimative della Carta Costituzionale ogni responsabile partecipazione al governo generale dell'economia delle forze del lavoro e della produzione (vedasi il ruolo, inesistente più che marginale, assegnato al Consiglio nazionale dell'economia e del lavoro), le risorse pubbliche sono state indirizzate secondo la logica del potere partitico con i risultati che sono sotto gli occhi di tutti.  L'attuale sproporzione tra spese correnti e spese per investimento nella spesa dello Stato e degli enti pubblici, è caratteristica della dilatazione improduttiva dell'impegno statale: neghiamo che sia stato costruito un qualsiasi «stato sociale»; affermiamo (e lo riconoscono anche i responsabili) che il sistema ha prodotto un mostruoso stato assistenziale, tanto divoratore di risorse quanto dissipatore di possibilità di crescita e di sviluppo.  B MSI-DN propone:  —che la spesa dello Stato sia riconsiderata in stretta relazione alle finalità generali da conseguirsi da parte di ogni articolazione pubblica, centrale e periferica e con costante riferimento alla efficienza ed alla produttività.  — che il sistema delle partecipazioni statali sia ricondotto, nell'ambito di una prospettiva programmatica, alla sua funzione di guida allo sviluppo per i diversi settori di produzione in cui le aziende devono essere raggruppate, ed affrancato dalla sua attuale condizione di «holding finanziaria» manovrata dal regime per le lottizzazioni e per assistenzialismo, al di fuori di ogni socialità, essendo evidente — nei tempi lunghi — il carattere antisociale di gestioni antieconomiche e parassitarie.  — che gli enti pubblici dello Stato e degli enti locali siano sottoposti con urgenza ad una «bonifica delle gestioni» per attingere obiettivi dì efficienza e di economicità in relazione ai fini rispettivi.  — che la «bonifica delle gestioni» sia preliminare o, quanto meno, parallela, per le aziende produttrici ed erogatrici di pubblici servizi, a qualsiasi manovra tariffaria, essendo, evidentemente, l’accertamento sui costi il necessario presupposto di ogni richiesta di sacrifici ai cittadini utenti dei pubblici servizi.  — che la spesa dello Stato, delle regioni e degli enti locali sia ispirata al criterio inderogabile del raggiungimento dei massimi risultati con il minimo impiego di risorse, appoggiato da procedure agili e tempestive — se necessario, eccezionali — per l'accertamento e la punizione di abusi e di dispersioni di risorse da parte degli amministratori.  — che la «produttività» della spesa per investimento dello Stato, delle regioni e degli enti locali sia valutata preventivamente attraverso procedure tempestive, quanto impegnative, nell'ambito di linee di riferimento a carattere programmatico, adottate con la partecipazione del mondo del lavoro e della produzione; o, quanto meno, attraverso il potenziamento del CNEL, organo tecnico istituzionale le cui attribuzioni possono essere migliorate in relazione alla necessità di finalizzazione produttiva della spesa pubblica ad ogni livello.  — che la spesa PER la sanità sia riqualificata con urgenza anche attraverso le più drastiche ed urgenti modifiche delta «Riforma», in modo da perseguire gli obiettivi dell'adeguamento delle prestazioni alle necessità dei cittadini-utenti, del rispetto della dignità e della professionalità degli operatori sanitari, medici e paramedici, della attuazione concreta di campagne nazionali di medicina preventiva, dell'affrancamento della politica sanitaria dalle lottizzazioni partitiche attraverso la promozione della «riscossa dei competenti».  Per il lavoro e la partecipazione.  B MSI-DN riafferma la concezione del «lavoro protagonista» nell'impresa, nella società e nello Stato. Da tale concezione deriva la sua battaglia di tutela delle retribuzioni reali, essendo impensabile un avvilimento delle retribuzioni che declassi il lavoro, cosi come, del pari è evidente che il lavoro protagonista sia il presupposto di qualsiasi ripresa. Va riaffermato che nella concezione e nella prassi del MSI-DN il lavoro è considerato in tutte le sue/orme. organizzative ed esecutive intellettuali, tecniche e manuali. La retribuzione che il MSI-DN tutela ed intende tutelare è quella proporzionata alla quantità ed alla qualità del lavoro, nel rispetto assoluto della professionalità che deriva dalla preparazione o dall'anzianità.  Va ricordato che il mondo del lavoro è tuttora privo di certezze giuridiche in conseguenza della scelta consapevole dei partiti del regime di lasciare inattuate le norme «sociali» della Costituzione. In particolare, la mancata attuazione dell'art. 39 ha impedito il riconoscimento giuridico dei sindacati e la produzione di contratti collettivi con forza di legge: il presente stato di incertezza è Io spazio per il monopolio di fatto della Triplice sindacale, sempre più lontana dagli interessi dei lavoratori e più conformista verso le esigenze dei partiti o dei gruppi di potere e di regime. In tali condizioni il problema delle retribuzioni dei lavoratori, di fase in fase, è sfacciatamente subordinato alte necessità della manovra politica dei partiti di regime. Basta ricordare il periodo di «austerità» imposto dal Partito comunista, quando la DC e con gli altri partiti formava la maggioranza di «solidarietà nazionale». In quel periodo, il Partito comunista e i sindacati della Triplice realizzarono sciagurati accordi di sterilizzazione dei punti di contingenza, recepiti senza scandalo in provvedimenti legislativi a cui si oppose solo il MSI-DN, accordi che snaturarono l'indennità di liquidazione e corressero pesantemente in danno dei lavoratori la difesa delle retribuzioni reali (modifica della c.d. scale mobili «anomale»).  Il MSI-DN pone il problema delle retribuzioni, anzitutto, in termini di «ruolo del lavoro», soggetto e non oggetto del processo produttivo. Conseguente a tale ruolo è la necessità di promuovere il riscatto del lavoro dalle strumentalizzazioni della partitocrazia attraverso i sindacati di regime. Da qui le posizioni non conformiste del sindacalismo nazionale. Da qui gli orientamenti e le proposte del MSI-DN e la ragione delle sue dure battaglie in difesa dei lavoratori, come quella relativa all'indennità DI anzianità, recentemente sostenuta.  Pertanto, a fronte di una Triplice sindacale disposta ad attenuare la difesa delle retribuzioni reali per aumentare spazi contrattuali che consentano la perpetuazione del suo monopolio, sta la realtà del mondo del lavoro che si sottrae alla tutela, sconfessa la Triplice, si assenta dalle assemblee di base o dissente dai contratti di comodo. Interprete di tali necessità il MSI-DN, in parallelo con la CISNAL, propone nuove strutture delle retribuzioni col riconoscimento di livelli minimi, di una fascia di adeguamento al costo della vita, di una fascia di riconoscimento delle professionalità e dell'anzianità, di una fascia riferita alla produttività.  A tale impostazione va aggiunta la necessità, sempre sostenuta dal MSI-DN, di sottrarre le retribuzioni al drenaggio fiscale derivante dall'inflazione attraverso manovre sulle aliquote (modifica della curva o indicizzazione degli scaglioni) e attraverso la detassazione dei punti DI contingenza.  • Gli orientamenti del MSI-DN considerano il ruolo del lavoro nell'impresa, proponendo la partecipazione come diretta conseguenza del principio secondo cui il lavoro è soggetto e non oggetto del processo produttivo. La battaglia del MSI-DN è per una partecipazione che realizzi il ruolo del lavoro e dei lavoratori all'interno dell'azienda, nel superamento della conflittualità che è conseguente all'assunzione di responsabilità determinante.  LA particolarità della proposta partecipativa del MSI-DN è nel fatto che essa intende realizzarsi in termini «organici», cioè in armonia con le caratteristiche professionali dei lavoratori e non in termini di pura rappresentanza egualitaria. Partecipazione organica significa partecipazione dei singoli anche alla gestione, in forme dirette o indirette, e non delega a rappresentanti generici e meno che meno ad organizzazioni sindacali.  Sistema industriale e programmazione.  Anche il sistema industriale — indicato come l'elemento più prestigioso della «rinascita» dopo il periodo bellico, in quanto da esso era derivato all'Italia il settimo posto fra i Paesi più industrializzati del mondo — presenta ormai una generalizzata situazione di crisi.  L'incapacità della classe dirigente ad assumere iniziative di rilancio è emblematicamente desumibile dal fatto che nel 1977 — con la partecipazione di tutti i partiti di regime, Pci compreso — fu annunziata una grande operazione di ristrutturazione e di riconversione approvando un nuovo strumento legislativo, ricco di innovazioni sul piano istituzionale e su quello del rapporto operativo fra lo Stato e l'industria pubblica e privata: la legge n. «675». È riconosciuto da tutti, sia pure con interpretazioni diverse, che essa ha clamorosamente fallito l'obiettivo di rivitalizzare l'industria nazionale favorendo processi di riconversione verso settori traenti: tuttavia, scaduta nell'agosto del 1982, essa continua ad operare in regime prorogati. Proroga cioè il totale immobilismo, meglio la incapacità del regime (perché le responsabilità coinvolgono i governi e le maggioranze della legislatura in corso e di quella precedente) ad elaborare un nuovo, dinamico, incisivo intervento dello Stato nel ruolo di coordinatore delle strategie più adeguate a reggere le grandi sfide degli anni ottanta.  La verità è che è mancata e manca una seria politica di programmazione economica perché sono mancati e mancano i presupposti politici necessari per determinarla nel concreto: cosi il processo di sviluppo realizzato risulta frammentario, caotico, quasi sempre orientale solo al mercato interno, per cui oggi il sistema industriale nel nostro Paese, in particolare nei settori maturi — che sono anche i più sviluppati — presenta il grave problema del sopradimensionamento della struttura produttiva (e quindi della capacità occupazionale) rispetto alla domanda globale di prodotto.  II MSI-DN ritiene che si possa uscire con serietà e rigore dalle strette della crisi, che è sicuramente determinata dalla difficile congiuntura internazionale, ma che ha all'interno del nostro Paese — nei centri decisionali che non decidono — responsabilità precise. Il MSI-DN perciò crede al rilancio, ilio sviluppo, al lavoro che crea nuove ricchezze e nuovi posti di lavoro ed indica una strategia dello sviluppo che si contrappone a quella della recessione, della cassa integrazione, della miseria che tende a realizzare nel concreto una strisciante filosofia della deindustrializzazione che nasce dalla incapacità del regime a superare sul piano della cultura industriale e della incisività operativa gli errori cumulati.  IL MSI-DN si impegna a svolgere la propria azione nelle seguenti direzioni:  1) immediata revisione della legge n. 675 del 12.8.1977, impostando un più funzionale rapporto fra lo Stato ed 51 sistema industriale in un quadro che individui con precisione la possibilità di reperimento delle risorse e la tempestività della erogazione degli incentivi. Soprattutto lo Stato deve svolgere il ruolo di programmatore e di coordinatore. Siamo in una fase storica nella quale le risorse scarseggiano, ma quelle disponibili non automaticamente si trasformano in investimenti perché in molti settori gli apparati produttivi debbono essere ridimensionati. Di qui l'esigenza che lo Stato svolga, attraverso lo strumento programmatori, un efficace ruolo di coordinamento orientando le imprese pubbliche e private verso i settori traenti.  2) rilancio dell'industria pubblica attraverso una profonda operazione di risanamento del sistema delle partecipazioni statali, che va ricondotto alla sua funzione che è quella di guidare lo sviluppo del Paese. Si tratta di una operazione complessa che deve risolvere problemi di assetti finanziari e di scelte produttive, ma anche l'emergenza morale collegata alle nomine dei dirigenti e alla correttezza delle gestioni.  Il MSI-DN — portatore anche dell'esigenza di profonde riforme istituzionali — propone in questo settore l'abolizione del Ministero delle partecipazioni statali con l'attribuzione di nuovi istituti e strumenti al Ministro del bilancio e della programmazione economica. Ciò, non solo per evitare eh» perdurino le situazioni scandalose che hanno evidenziato e fatto clamorosamente emergere la vicenda recente dell'ENI ma anche e soprattutto per permettere la realizzazione organica e razionale di un sistema di programmazione concertata, impegnativa per tutte le forze economiche e sociali.  3) rivitalizzazione delle piccole e medie imprese soprattutto intervenendo sul credito alla produzione, oggi ridotto nella entità ed erogato a costi insostenibili, e sui sostegni alla esportazione. È inoltre necessario che si promuova adeguata assistenza sul piano della ricerca scientifica per assicurare alle piccole imprese la capacità di acquisire nuove tecnologie.  B dramma dell'agricoltura.  II MSl DN ha sempre guardato all'agricoltura con l'attenzione e l'interesse che merita questo settore primario;  e la denunzia del MSI-DN è stata costante di fronte alla «crescita senza sviluppo» di cui il regime si è reso responsabile nell'ultimo trentennio in conseguenza della mancanza di una «strategia dello sviluppo». Nel «Libro bianco sulla politica economica» pubblicato dai MSI-DN nel 1977 si ribadiva la denunzia del «sacrificio dell'agricoltura con danni irreparabili nei comparti cerealicolo, ortofrutticolo, zootecnico e del legname: si rilevano altresì la necessità di «mutare lo spirito con il quale si considerano gli interessi dell'agricoltura che non può essere costantemente subordinata alle esigenze dell'industria e di altri settori».  Ma, da allora ad oggi, la mortificazione dell'agricoltura è continuata con tutti i mezzi e da tutti i punti di vista. l'agricoltura italiana è stata gettata allo sbaraglio; è stata abbandonata e tradita. L'ambiziosa «legge quadrifoglio» che avrebbe dovuto rigenerare i settori agricoli portanti, è rimasta addirittura priva dei finanziamenti necessari mentre tutte le strutture agrarie sono state private di ogni elasticità attraverso la famigerata legge sui patti agrari che ha disincentivato l'istituto dell'affitto dei fondi rustici precludendo l'accesso alla conduzione della terra a tutte le giovani energie  Secondo il MSI-DN, la battaglia per l'agricoltura — perché di una vera e propria «battaglia» si deve trattare;  politica e programmatica; ricca di indicazioni precise ed attuali e di contenuti culturali — muove, ed anzitutto in concreto, dalla riapertura delle possibilità al risparmio privato di essere investito in iniziative agricole adeguate: questo significa revisione della legislazione agraria, attualmente espropriatrice, e incentivazione dell'impresa agricola, individuale o societaria.  Su tali presupposti può essere avviata la razionalizzazione della trasformazione industriale e la commercializzazione dei prodotti agricoli in collegamento con la produzione per armonizzare produzione e consumo a tutela del reddito di chi lavora in agricoltura e delle necessità agro-alimentari della intera società nazionale.  Il MSI-DN riafferma l'urgenza della cessazione delle sperequazioni ai danni degli agricoltori italiani da parte della CEE che spende per essi meno di un quinto di quanto, ad esempio, dedica agli agricoltori olandesi. Si tratta di responsabilità gravi dei rappresentanti italiani in sede comunitaria che non riescono neppure ad ottenere la regolare e tempestiva corresponsione degli aiuti alla produzione previsti dagli accordi CEE.  Di fronte all'inflazione, l'agricoltura e gli agricoltori sono disarmati quanto penalizzati; questo va ricordato: che il comparto agricolo sopporta tutto il peso dell'inflazione essendo costretto ad acquistare i mezzi per la produzione con moneta italiana inflazionata ed a vendere i prodotti in «moneta comunitaria».  Tale stato di fatto, ulteriormente e pesantemente disincentivante per il comparto agricolo e per i suoi prodotti, concorre ad aggravare il deficit agro-alimentare della bilancia dei pagamenti.  Per un'equa politica fiscale.  Tra i contenuti programmatici del MSI-DN, assume carattere primario la definizione di un rapporto preciso e leale tra Stato e cittadino in materia tributaria, sicché la giustizia tributaria divenga il fondamento della giustizia sociale.  Su questo campo, siamo certi di giocare una decisiva partita in difesa non sono delle libertà individuali ma della stessa civiltà di tipo occidentale e ciò nei termini in cui la potestà dello Stato nell'imporre tributi si risolve in una limitazione della sfera dell'azione e delle libertà stesse volte alla soddisfazione di sempre più estesi bisogni pubblici e sociali impongono un prelievo da parte dello Stato sempre più massiccio quanto più inefficiente è la gestione pubblica di tali servizi.  Di conseguenza si impone un «patto» tra Stato e cittadino; un patto consacrato nella futura carta costituzionale e che serva ad equilibrare le contrapposte esigenze tra privato e pubblico, tra individuale e sociale, anche nella prospettiva di un profondo mutamento del sistema costituzionale stesso inteso ad istituzionalizzare, all'interno dello Stato, le corresponsabilità delle rappresentanze delle forze sociali, economiche e produttive.  Questo patto non può non essere incentrato, realisticamente, che sul sistema tributario che non può più prescindere simultaneamente dalle esigenze dell'uomo moderno e dello sviluppo imposto dalla società tecnologica.  LO Stato sociale si differenzia dallo Stato assistenziale solo se pone in chiaro i limiti della sua azione impositiva in un tipo di società ove le nuove strutture produttive possano funzionare ed esprimere la toro piena potenzialità. A sua volta, ciò consente allo Stato quella maggiore disponibilità di ricchezza che sostenga la propria funzione sociale senza sterilizzare le fonti dello sviluppo economico unica base di sostegno delle categorie più deboli della comunità nazionale.  Ciò non significa che lo Stato non abbia un ruolo indispensabile nell'economia.  Le esigenze dell'individuo nella società tecnologica avanzata sono indubbiamente diverse e maggiori di quelle del singolo in una società sottosviluppata, pre-tecnologica. L'avvenire di questa Società sta anche in un mutamento del sistema fiscale e occorre aprire fazione politica alle mutate possibilità che la scienza, la tecnologia e l'economia stessa offrono ai singoli in ordine allo sviluppo sia della persona umana che della società stessa nel suo insieme.  Pensiamo dunque ad un nuovo sistema tributario che non sia fonte di alcuna discriminazione tra cittadini e di distorsione dello stesso strumento fiscale; che non deleghi all'Esecutivo palesi od occulte forme di tassazione come purtroppo oggi sta accadendo, che non imponga ai privati oneri e responsabilità che sono propri dell'amministrazione finanziaria. Pensiamo ad un sistema fiscale moderno, semplice e trasparente ove possibile sia il controllo dell'amministrazione fiscale, fatto di pochi tributi che consentano un'attiva e cosciente partecipazione di ogni contribuente all'attività finanziaria dell'apparato pubblico. Ancora più in concreto: l'imposta diretta dev'essere un onere personale che colpisce la globale capacità contributiva di ciascuno; dev'essere applicata unitariamente per consentire una corretta progressività e direttamente finalizzata alla necessità di sopperire alle spese pubbliche. Questi due limiti del dovere tributario devono essere la garanzia della Società contro una gestione irresponsabile della spesa pubblica. Per l'immediato lotteremo per realizzare queste poche ma incisive misure fiscali:  1 ) neutralizzare il fiscal-drag su tutte le imposizioni riducendo il numero delle aliquote e aumentando le fasce dei redditi imponibili.  2( tassare i nuclei familiari introducendo lo splitting od il quoziente familiare che eliminerebbe le irrisorie detrazioni per carichi familiari.  3) eliminare, nelle imposte dirette, la tassazione alla fonte per rendere trasparente ai contribuenti il loro onere fiscale.  4) sopprimere tutti i balzelli, comunque denominati a favore dello Stato e degli altri Enti pubblici che non si riferiscono alla utilizzazione pro-quota di un servizio pubblico volontariamente assunto dal cittadino.  5( mantenere l'IVA come unica e generale imposizione indiretta dopo aver ridotto il numero delle aliquote.  6) fissare l'obbligo costituzionale del pareggio della parte corrente dei bilanci pubblici e consentire l'indebitamento pubblico solo per gli investimenti.  In difesa dei pensionati.  L'attuale sistema previdenziale è caratterizzato da gravi ingiustizie e sperequazioni.  In molti casi, il principio-cardine della pensione concepita quale salario differito e determinata sulla base della qualità e della quantità del lavoro prestato, è completamente stravolto o disatteso.  Sicché, non è raro subire diverse prestazioni in presenza di identiche circostanze (mancata perequazione delle cosiddette «pensioni d'annata» per gli ex dipendenti civili e militari dello Stato, a parità di anni di servizio e di qualifica) o, d'altra parte, usufruire di identiche prestazioni in presenza di circostanze assolutamente diverse (massimale retributivo ai fini pensionistici).  Numerose altre incongruenze e distorsioni, poste all'attenzione del Parlamento da parte della categorie interessate, rendono necessaria ed urgente una riforma organica del sistema previdenziale italiano, secondo quanto il MSI-DN insistentemente chiede ormai da anni.  Fra queste la necessità di collegare le pensioni all'aumento reale del costo della vita e alla dinamica retributiva;  di adeguare i «minimi» alle esigenze imposte dalla società moderna; di distinguere la previdenza (preordinata per i lavoratori) dall'assistenza (destinata ai cittadini inabili, privi di mezzi di sostentamento) secondo quanto previsto dall'articolo 38 della stessa Costituzione; di procedere alla ristrutturazione del maggior ente gestore, l’INPS, come è noto oggi caratterizzato da pesanti disfunzioni gestionali ed organizzative che vanno immancabilmente a ripercuoterei sui lavoratori pensionati, procurando loro indescrivibili danni morali ed economici.  L'esigenza di una seria riforma si evidenzia, pertanto, CON nettezza di linee.  In questo quadro, il MSI-DN ha indicato gli indirizzi generali da seguire, allo scopo di giungere alla realizzazione di un sistema previdenziale moderno e funzionale, socialmente avanzato, che garantisca, in primo luogo, la continuità del tenore di vita del lavoratore, sia in attività, sia posto a riposo, attraverso la tutela del potere di acquisto delle pensioni, congruamente determinate sulla base dei contributi versati e delle funzioni svolte.  Poiché tali sono i presupposti peculiari dell'impegno assunto dal MSI-DN a tutela dei pensionati, è evidente che su talune questioni nodali non è possibile transigere. Oltre quelle già segnalate, ricordiamo ancora la difesa del pluralismo gestionale (casse autonome, esoneratile o sostitutive dell'assicurazione generale obbligatoria); della facoltà di cumulo (pensione-pensione e pensione-reddito da lavoro autonomo, professionale o dipendente); della differenziazione del limite massimo di età pensionabile (60,65, 70 anni) e seconda delle mansioni svolte e delta peculiarità degli uffici ai quali si è preposti.  Particolari norme debbono, evidentemente, meglio disciplinare la materia in caso di attività usuranti o particolarmente usuranti.  Per il MSI-DN, insomma, la questione previdenziale non ha connotati esclusivamente economici, ma anche e soprattutto morali.  Da tale principio deriva un impegno che, coerente con le idee, si traduce in consequenziali comportamenti parlamentari di tutela del lavoro, anche pregresso e, quindi, di difesa dei pensionati.  In conclusione, per il MSI-DN la condizione dell'anziano, valutata anche secondo la «definizione economica», non è quella del «ramo secco», bensì quella della «radice viva» che per lunghi anni ha fornito alla «pianta» della Nazione linfa fruttifera.  Le nuove esigenze sociali.  Un vero e profondo — e autenticamente «sociale», nel senso nostro e moderno dell'espressione — discorso di progettualità politica, oggi non può realisticamente proporsi se non si fa anche riferimento a quello che non esitiamo a definire il «nuovo fronte» della società contemporanea, industriale o post-industriale che sia o che si voglia chiamare; un «fronte» socio-economico che è delimitato e definito dai cosiddetti «nuovi bisogni» o, meglio ancora, dalle «nuove esigenze».  Secondo una visione e una catalogazione che riteniamo in via di superamento e che abbiamo ereditato dall'Ottocento, i «ceti deboli», classicamente intesi, erano quelli detti «proletari» o addirittura «sottoproletari»; erano foro ad essere colpiti da quelle forme di povertà tradizionale di tipo verticale che tanta parte hanno avuto nelle analisi di stampa marxista o comunque socialisteggiante.  Adesso, le cose non stanno più cosi ed uno dei motivi di fondo della crisi in atto fra le sinistre di tutte le gradazioni, del loro evidente «spiazzamento» di fronte alle mutazioni intervenute nella struttura e composizione della società occidentale, risiede proprio in questo fatto.  Adesso, ci sono «povertà» di nuovo tipo — di tipo, diciamo «orizzontale» — non direttamente legate o semplicisticamente riconducibili alle situazioni o disponibilità economiche. Tramontata l'epoca della dipendenza dai «bisogni primari», se ne è aperta un'altra, molto più articolata, complessa, sofisticata.  Essa, è caratterizzata soprattutto dal fatto che l'area (e i contenuti) della domanda sociale si sono spostati e al tempo stesso ampliati; dal lavoro, ai servizi; dal posto di lavoro, al territorio; dalla quantità dei beni alla qualità dell'esistenza, della vita, delle condizioni di vita.  In molte fasce sociali ad essere avvertita non è tanto — o soltanto — la scarsità di beni materiali, a cominciare dal salario ma piuttosto — e diremmo soprattutto — la mancanza o scarsità di assistenza, di salute, di prestazioni sociali, di rapporti affettivi e interpersonali. Non solo: nella società di tipo industriale o post-industriale, vi sono aree crescenti di sostanzialmente «emarginati»; anzitutto quelli di cui cosi spesso parla la cronaca: dai disoccupati (che appaiono in drammatico aumento anche per effetto di una non reversibile spinta tecnologica, il che, dunque, postula, in prospettiva, un periodo di «lavoro impossibile» per milioni e milioni di giovani che adesso stanno ancora nella fase della prima adolescenza) ai malati ammassati negli ospedali della «riforma»; dai drogati ai malati di mente; dagli  handicappati ai detenuti delle prigioni dei nostri giorni, diventate «contropotere» della peggiore malavita. Ma poi ci sono anche i tanti «emarginati» di cui poco si parla, e che invece sono i più numerosi e, a nostro avviso, con diritti ancora maggiori: sono i pensionati e, in genere, quelli della «terza età» (ormai, il quindici per cento della popolazione italiana; in talune grandi città, come Roma e Milano, addirittura il venti e più per cento); sono (e casalinghe che ancora — a milioni e milioni — si battono ogni giorno sul loro piccolo «fronte» quotidiano; sono i bambini, che crescono anch'essi in condizioni di vita non sempre felici, specie nei nuovi aggregati edilizi, nelle periferie cittadine, nei rioni-dormitorio delle moderne megalopoli. Sono queste le nuove «povertà»; sono queste le nuove «esigenze», che tanto si avvertono e che questo regime — clientelare, corrotto, ottocentesco — tanto trascura; anzi, ignora del tutto.  Povertà «vere», anche morali; ed esigenze autentiche, anche sociali in senso lato, che hanno origine nella crescente difficoltà di ottenere prestazioni, interventi, forme di presenza, adeguati e moderni da una «struttura» sociale, economica, assistenziale, che appare invece ogni giorno di più fredda, lontana, burocratica; sempre più disumanizzata e meno accessibile; sempre più nutrita di logorroici luoghi comuni utopistici sempre più vuota di contenuti, di palpiti umani, di solidarietà effetti n di opacità operativa concreta.  Ecco dove il discorso sociale del MS1-DN si intreccia a tutta la sua «progettualità», istituzionale e politica; ecco dove, scendendo al concreto, tutta la nostra polemica, la nostra contestazione, la nostra opposizione di alternativa, anche negli Enti Locali, diventa indicazione precisa, coerente, articolata — e al tempo stesso di ampio respiro — di tutto un nuovo «modello» di società, da far vivere in partecipata sintonia con le esigenze dell'epoca nostra, fronteggiando e risolvendo le sue contraddizioni, le sue necessità incalzanti, i suoi drammi; superando gli schemi ormai consunti e logori di strutture che — proprio nel sociale e nel quotidiano e spesso lacerante confronto con quanto di nuovo si viene chiedendo da tanti — a cominciare dai centri maggiori e nelle «risposte» amministrative e concrete, perde la sua battaglia e svela la sua incapacità congenita.  Ripetiamolo: il regime del partitismo, per essere il regime, anche, della incompetenza, non può fronteggiare questo nuovo tipo di bisogni sociali; solo strutture politiche e costituzionali di nuovo tipo, quali quelle che il MSI-DN auspica e di cui si fa portatore, potranno affrontare tipo, quali quelle che il MSI-DN auspica e di cui si fa portatore, potranno affrontare e superare anche queste nuove esigenze.  Ma, in termini che non riguardano direttamente questa o quella categoria ma la comunità nazionale nel suo complesso, il MSI-DN sottolinea un'altra denuncia e si mobilita — anche culturalmente — lungo l'arco di una nuova prospettiva: l'Italia tutta intera è «povera», sta diventando sempre più «povera», in termini di strutture civili e moderne; di acquisizione di nuove tecnologie; del perseguimento di decenti standard gestionali, decisionali ed amministrativi. Stiamo diventando di nuovo — come era stato a suo tempo prima del regime fascista ~ un Paese largamente sottosviluppato, una vera e propria «sacca» balcanica nel contesto dell'Europa occidentale. È come se la poderosa spinta propulsiva impressa, a suo tempo, dalla grande esperienza acceleratrice e modernizzatrice nella quale consiste una delle «verità» innegabili e non contestagli del periodo fascista, si fosse via esaurita, si andasse gradualmente spegnendo, mentre hanno avuto via libera, per converso, i meccanismi di ristagno e di degradazione che sembrano congeniali, autenticamente omogenei al regime dei partiti.  PER questo l'Italia non tanto o non soltanto, in questi anni, è andata a sinistra, è slittata lungo il versante del populismo demagogico e inconcludente, quanto piuttosto essa ci sembra andata verso il basso, come franata e degradata in ogni sua articolazione civile e sociale,  Ed è contro questo, soprattutto che il MSI-DN si batte, nell'auspicio non solo di tempi migliori ma con la volontà di creare una società che torni ad essere una vera comunità nazionale.  Riforma dell'Istituto regionale.  II MSI-DN in tema di politica regionale, all'inizio del secondo decennio degli Enti Regionali a statuto ordinano, rileva sui piano istituzionale come le Regioni, in assenza anche di organiche leggi nazionali di principio per le varie materie e in mancanza di un riordino di tutti gli Enti Locali e in particolare della definizione di quello intermedio, non siano riuscite ad assolvere al compito di istituzioni di programmazione di indirizzo e di governo per le rispettive realtà locali  Sul piano funzionale, le Regioni hanno acriticamente «ripetuto» le strutture dicasteriali, con una politica della spesa ancora più disorganica, dispersiva, a pioggia, influenzata dalle esterne ingerenze delle Segreterie Regionali dei partiti di potere con un clientelismo che si è generalizzato e che costituisce uno degli elementi di dispersione delle risorse.  La lottizzazione partitica ha avuto negativa influenza, a danno della selezione e della professionalità, nella formazione di una sempre più pletorica e costosa burocrazia regionale. Per altro aspetto sono stati moltiplicati Enti, Istituzioni, Agenzie para-regionali che hanno sdoppiato o moltiplicato funzioni e compiti che potevano e dovevano essere assolti dagli organi istituzionali propri della Regione, con la conseguenza della ripeti/ione della spesa e con la creazione di nuovi feudi amministrativi e burocratici.  Ciò, tra l'altro, ha consentito di sottrarre, spesse volte, alla competenza dei Consigli Regionali, riservandoli invece alle Giunte ed alle forze delle maggioranze, compiti di indirizzo e di controllo propri e dovuti alle Assemblee.  Sul piano legislativo, la produzione regionale registra una serie di leggi, leggine e provvedimenti inapplicati ed inapplicabili, con conseguente passaggio dei fondi stanziati, ad avanzi-residui; leggi e leggine da delegiferare non solo per il loro effetto finanziario, ma per la funzionalità di certi importanti settori.  Sotto altro aspetto le Regioni — anche per l'attuale stato di carenza di ogni programmazione nazionale, territoriale, economica e finanziaria — hanno disatteso il compito principale di programmazione, a cominciare da quello territoriale regionale che rientra nella specifica competenza delle Regioni Infatti i cosiddetti «Piani Regionali di Sviluppo», suddivisi sovente in «progetti» o «sub-progetti» altro non sono stati che assemblaggi di normali compiti di competenza regionale, il più delle volte non attuati con concreti provvedimenti legislativi ed esecutivi; costantemente sottoposti a modifiche secondo il mutare delle maggioranze.  La scarsa propensione regionale all'istituto della delega agli Enti Locali, Province e Comuni, ha determinato una prevaricazione regionale sugli Enti Locali ed un rapporto di costante disagio funzionale e finanziario di questi ultimi aggravato dal cattivo funzionamento dei Comitati di Controllo sugli atti degli Enti Locali, formati per legge in gran parte da componenti nominati dai Consigli Regionali su designazione e quindi lottizzati dai partiti di potere. Non senza aggiungere che il cosiddetto «controllo» — sovente ispirato in modo opposto e contraddittorio per atti di simile o uguale contenuto — viene esercitato solo per la legittimità dell'atto iniziale, mancando ogni riscontro in merito all'esecuzione detratto ed ai concreti aspetti finanziari successivi dell'atto stesso.  La stessa considerazione vale per gli atti regionali sottratti — in nome dell'autonomia — ad ogni sindacato di controllo esecutivo ed all'obbligo di rendiconto ad un organo di giurisdizione contabile estraneo alla Regione. Attraverso queste smagliature dell'attuale sistema dei controlli passa la dispersione di ingenti mezzi finanziari pubblici e pertanto si impone una urgente riforma del sistema. La mancanza di una organica legge finanziaria per le Regioni ed il ricorso annuale a provvedimenti finanziari nazionali per il finanziamento delle funzioni regionali a destinazione prefissata in più dell'80% è indubbiamente un altro elemento negativo. Queste condizioni e questa situazione hanno anche due effetti negativi; l'impossibilità di una programmazione finanziaria delle Regioni ed uno squilibrio, a tutto vantaggio delle Regioni più ricche e di penalizzazione di quelle più povere, in particolare del Mezzogiorno.  11 MSI-DN constata pertanto che le riserve e le perplessità avanzate al momento della istituzione delle Regioni a statuto ordinario hanno purtroppo trovato, ad oltre 10 anni di distanza, conferma nella realtà e che si è di fronte non tanto ad una crisi, quanto al fallimento dell'esperienza regionale.  Poiché alle Regioni sono oggi affidate funzioni essenziali per i cittadini e le comunità (quali la sanità, i trasporti, l'assetto e la difesa del territorio, la istruzione professionale, l'agricoltura ecc.), si impone una radicale riforma regionale e urgenti provvedimenti di carattere istituzionale e finanziario che sinteticamente si indicano nei seguenti punti:  1) riforma della istituzione con la costituzione della «regione presidenziale» nella quale:  a) il Presidente della Giunta sia eletto direttamente dai cittadini.  b) il Presidente possa poi liberamente scegliere gli Assessori anche al di fuori dei componenti dei Consigli Regionali.  e) i Consigli regionali — il numero attuale di componenti va elevato — siano costituiti oltreché dagli eletti  nelle liste dei partiti da una rappresentanza dei produttori e dei lavoratori eletti dalle rispettive associazioni.  2) contestuale urgente riordino legislativo di tutto il settore degli Enti Locali e delle Regioni con la definizione della «Nuova Provincia'» quale unico Ente intermedio, e la determinazione di un particolare ordinamento per le metropoli con la istituzione di un Ente Metropolitano o «Governatorato».  3) legge finanziaria organica per gli Enti Locali e per le Regioni che nella sua globalità dell'assegnazione dei fondi ripartiti dallo Stato secondo parametri che tengano conto della popolazione, delle situazioni economiche e sociali e delle infrastrutture già esistenti, assicuri criteri di perequazione per le zone meno fortunate ed in particolare per il Sud, si da consentire una autonomia dell'entrata e della spesa e quindi la possibilità di una programmazione finanziaria. Agli Enti Locali ed alle Regioni possono essere attribuite facoltà impositive dirette limitate però a specifiche prestazioni e servizi di interesse esclusivamente locale.  4) riforma del sistema dei controlli sia sugli atti regionali che su quelli degli Enti Locali. Il controllo sugli atti delle Regioni, con obbligo di rendiconto, affidato a Sezioni distaccate della Corte dei Conti, II controllo sugli atti degli Enti Locali, con obbligo di rendiconto, affidato ad un organo presieduto da un magistrato della Corte dei Conti e formato da esperti amministrativi per la metà designati dall'Amministrazione Centrale  (Ministero degli Interni e del Tesoro) e per l'altra metà eletti dalle Regioni.  Riforma degli Enti locali minori.  II MSI-DN è stato il solo partito a dedicare recentemente un convegno alle Regioni a dodici anni dalla loro istituzione e al «rapporto Aniasi» sullo stato delle autonomie. Il Movimento sociale italiano chiede che, da una parte, vi siano «leggi cornice» dello Stato per le regioni e, dall'altra, leggi di delega delle regioni per i comuni e le province.  La Regione — ecco il «malessere istituzionale» — non è, oggi, un organo di programmazione ne è organo di legislazione; è soltanto organo di amministra/ione attiva e di erogazione di fondi. Esiste cioè il neocentralismo regionale, di impostazione assessorile e ministeriale, che provoca da una parte residui passivi e dall'altra clientelismi, interventi «a pioggia» e non programmatori per l'intera regione. Queste disfunzioni regionali hanno portato molti uomini politici non nostri — come il compianto onorevole Compagna — a ripensamenti vari ed accentuati scetticismi sulle Regioni mentre hanno anche spinto i grandi Comuni a cercare di risolvere con formule nuove problemi di incidenza regionale e di grande interesse per le città.  Sul piano propositivo, se hanno preso consistenza le proposte dei sindaci di Milano e di Torino per il progetto «Mito», se è stata coltivata l'idea della provincia metropolitana, se si parla di vari progetti sulle megalopoli è per motivi di supplenza, in quanto la regione ha rinunziato all'attività programmatori.  L'ALTERNATIVA DEL MSI-DN NEGLI ENTI LOCALI.  La proposta alternativa del MSI-DN per gli Enti Locali vede al centro della riforma istituzionale la comunità ed i cittadini attraverso la partecipazione ed il controllo popolare; cioè mediante la rivitalizzazione dell’azione popolare, che trasforma il cittadino elettorale, da oggetto a soggetto della vita comunitaria uti singola, e, contemporaneamente lo individua come partecipe organico sotto il profilo politico attraverso i partiti, sotto quello professionale ed economico attraverso le categorie, sotto quello sindacale attraverso i sindacati.  DA questa impostazione si articolano le posizioni e le opposizioni del MSI-DN.  LE posizioni sono:  1) Comune con sindaco eletto direttamente dai cittadini.  2) la provincia «presidenziale».  3) la Regione «presidenziale».  4) Giunta mista elettiva-categorie con tecnici.  Accanto al Sindaco eletto direttamente, al Presidente della Provincia e della Regione, eletti sempre direttamente con sistema unico elettorale di circoscrizione provinciale e regionale, una Giunta mista elettiva tecnici, con le rappresentanze organiche, m parte elettive, in parte di scelta autonoma de! capo dell'Amministrazione.  5) Difensore civico per Comune, Provincia, Regione e USL, al fine della difesa delle legalità e dell'imparzialità'' degli atti amministrativi, su azione diretta dei cittadino o di propria iniziativa, per la eliminazione degli abusi e dei favoritismi.  6( Controllo sugli atti di Regioni. Comuni e Province ai magistrati della Corte dei Conti per eliminare l'anticostituzionale e fittizio «controllo» affidato a comitati partitocratrici.  7) Coordinamento programmatico e funzionale tra gli enti locati in quanto è avvertita la necessità di un'organica programmazione tra i tre livelli istituzionali (Comune, Provincia e Regione» che marciano attualmente su binari paralleli e scoordinati, che non solo non si incontrano mai, ma spesso si scontrano, specie nei capoluoghi di regione, a danno degli interessi della comunità e con aggravio della spesa pubblica.  NUOVA PROVINCIA NELLA REGIONE SENZA GESTIONI.  In materia di provincia il tempo ha dato ragione ancora una volta al MSI-DN, e solo al MSI-DN.  Nel dibattito politico e istituzionale solo il MSI-DN ha difeso sempre in Parlamento, nei propri congressi, ai convegni UPI ed ANCI, nei Consigli regionali, provinciali e comunali l'istituto provincia contro le periodiche tesi di affievolimento portate avanti a turno da settori della DC, del PSI e del PCI e contro le tesi abrogazioniste del PRI. Oggi tutti scoprono la Provincia o per reazioni al soffocante neo-centralismo regionale, puntualmente e facilmente previsto dai MSI-DN in quanto connaturato all'esercizio degli ampi poteri dati all'epoca alla Regione, o per ricerca reattiva di spazio anti-Regione in atto da parte dei grandi Comuni, ignorati dalle Regioni.  Il MSI-DN, fuori dalle logiche di appropriazione di spazi nuovi di supplenza di attività e di surrogazione di funzioni, è per una riforma organica, d'ordine costituzionale, rivolta a dare alla Provincia, attualmente ridotta a scatola vuota o a nuova esattoria di addizionali, il compito di unico organo intermedio di programmazione, di governo, di azione, di rappresentatività generale tra Regione e Comune.  Ciò presuppone la Regione senza gestione amministrativa, esecutiva, diretta. La Regione deve essere soltanto organo di legislazione, di programmazione, di indirizzo.  La nuova Provincia presidenziale deve essere l'organo intermedio, unico di azione, di gestione, di governo provinciale, filtro e garante tra Regione e Comune.  LA NUOVA Provincia presidenziale come unico ente intermedio, presuppone L'ABOLIZIONE DI TUTTI GLI ALTRI ENTI, DI secondo grado, consortili, concausa dello sperpero e della VORAGINE della FINANZA locale.  LEGGI SPECIALI PER I GRANDI COMUNI METROPOLITANI.  L'attuale legge provinciale e comunale non riesce a regolare l'attività e il funzionamento, in modo uniforme, dei Comuni piccoli e medi e dei grandi Comuni metropolitani e delle megalopoli.  Il MSI-DN propone al Parlamento leggi speciali per Roma, Napoli, Milano, Genova, Palermo, Bari e Catania, cioè per quelle aree di grande interesse urbano e sociale che hanno bisogno dell'intervento straordinario dello Stato per la risoluzione dei problemi nodali del centro storico, delle infrastrutture portuali, aeroportuali, stradali, abitative, ambientali.  L'attuale problematica dei partiti vede impegnati nei settori di azione della Cassa del Mezzogiorno gruppi, partiti e Comuni a chiedere l'istituzione di aree metropolitane finanziate dalla Casmez, come per Bari e Catania, o fuori dall'area di azione della Casmez con la previsione del progetto Rognoni di Province metropolitane, obbligatorie per cinque megalopoli, e facoltative per altre poche città-regione.  Il concetto di Provincia metropolitana, per essere un fatto istituzionale e degno di valenza di riforma, non può essere ridotto solo a poche aree e nel quadro istituzionale vigente di provincia eletta non dall'area e nel quadro istituzionale vigente di provincia eletta non dall'area intiera ma da collegi provinciali territoriali e quindi espressione DELLA parte e non del tutto, ma va estesa globalmente come istituzione generale, cioè «nuova provincia», cosi come il MSI-DN ha proposto con legge regionale all'Assemblea siciliana e nel quadro della riforma globale, istituzionale, costituzionale che il MSI-DN chiede.  LOTTA ALLA POLICRAZIA.  Oggi in Italia circa 60.000 Enti di governo a livello locale, elettivi o di secondo grado, da razionalizzare e ridurre, in quanto attualmente si ha il doppio danno:  1) delta MANCANZA di PROGRAMMAZIONE e del consequenziale scoordinamento generale.  2) della incidenza, come variabile perversa ed impazzita, nella spesa pubblica in quanto i mille centri operatori ed incontrollati della spesa pubblica fanno aumentare progressivamente il deficit della finanza pubblica.  È una situazione già storicamente nota e definita al tempo delle Repubblica di Weimar, da Popitz come «Politicrazia” cioè come regime di plurimi soggetti pubblici senza vincolo tra di loro e senza un coordinamento un quadro di riferimento generale di programmazione.  Il «modello Weimar» oggi è la regola nei settori della finanza locale e in tutti i settori della finanza pubblica;  un «modello» che non si può ricondurre alte regole della programmazione e della produttività.  UNIFICAZIONE AZIENDE MUNICIPALI E DEMUNICIPALIZZATE.  PER risanare la finanza locale occorre riformare anche le aziende municipalizzate, unificando i servizi comuni tra aziende non privatizzabili e con unico consiglio di amministrazione e privatizzando quelle che non gestiscono servizi pubblici essenziali. Ci riferiamo, per esempio, alle aziende del gas dove intanto in qualche comune si sta privatizzando non perché ci sia un indirizzo generale per la privatizzazione, che sarebbe auspicabile, ma perché gruppi delle partecipazioni statali, legati alla Snam o all'Italgas, vicine alla DC o al PSI, stanno facendo a gara presso i comuni per avere in gestione la metanizzazione dei servizi attraverso l'esproprio del potere comunale e l'affidamento di tale potere nelle due citate aziende. Noi facciamo una questione generale, di principio, sulla rimozione del deficit attraverso il controllo e la razionalizzazione delle aziende municipalizzate.  RIFORMA DEI COMITATI DI GESTIONE USI ELETTI DAI CONSIGLI COMUNALI.  I Consigli comunali sono chiamati a gestire a parole la programmazione della fallimentare e fallita Riforma Sanitaria; di fatto sono chiamati ad essere solo elettori, cioè a creare il monstrum, dei Comitati di gestione USL.  II primo correttivo che viene proposto dal MSI-DN è quello di riformare subito la composizione e la qualità dei Comitati di gestione e delle Assemblee delle USL, dando responsabilità operativa ai singoli ospedali, attualmente oggetto di delega all'interno del lottizzato Comitato di gestione, senza il controllo dell'Assemblea che, essendo composta nei termini equivalenti ai vari componenti del Comitato di gestione, approva tutto in un minuto, non controlla, non vede e non sente. Il dibattito nell'Assemblea delle USL non esiste, a nessun livello, in molte parti d'Italia. Questa assemblea, che era l'organismo al quale gli ideatori della Riforma sanitaria pensavano per programmare e per dare indirizzi, è invece un organo di ratifica. E le USL hanno preso immediatamente tutti i difetti dei Comuni, delle Province, delle Regioni e dei Ministeri.  OPPOSIZIONE DEL MSI-DN ALL'AUTONOMIA IMPOSITIVA AGLI ENTI LOCALI IN QUANTO ERRORE E DANNO.  Sotto la determinante spinta del PSI, la tesi dell'area impositiva fiscale autonoma per i Comuni e poi per le Regioni e poi ancora per le Province, è ora accettata da tutti, cioè dalle stesse forze politiche che vollero la riforma fiscale, la legge che eliminò l'autonomia impositiva dei Comuni.  Solo il MSI-DN è rimasto coerente nell'opposizione all'autonomia impositiva degli Enti locali per due ragioni di fondo:  1) opportunità dell'unicità impositiva.  2) danno per il Sud e per i Comuni deboli del Centro-Nord derivante dall'autonomia impositiva.  In premessa occorre ricordare che la ratto dell'accertamento unitario del prelievo fiscale secondo gli economisti di regime, fu giustificata sulla base di diverse considerazioni: il cattivo uso dell'autonomia tributaria, che aveva portato a intollerabili sperequazioni tra diversi enti locali e tra cittadini residenti in diverse zone del paese; le caratteristiche delle principali imposte su cui si imperniava la riforma (Irpef e Iva) richiedenti, per esigenze tecniche e amministrative, una gestione a livello nazionale; la crescente responsabilità governativa nel controllo dell'economia, che richiedeva la manovrabilità a livello centrale di uno strumento importante come quello tributario.  Dalla riforma si va alla controriforma fiscale, per consentire per ora ai Comuni, e poi alle Province e Regioni, di aggiungere altre imposte a quelle dello Stato, II danno della controriforma è evidente  Occorre, invece, anche per evitare altri inconvenienti, restare nell'ambito del criterio dell'unico soggetto di prelievo livello nazionale, attuando il criterio della Costituzione in un unico fondo per la spesa locale da attribuire ai Comuni in proporzione alle loro esigenze civili.  L'OPPOSIZIONE DEL MSI-DN ALLA TENTAZIONE AUTORITARIA DEL PROGETTO ROGNONI DI ESPROPRIARE I CONSIGLI E DIMEZZARE IL CONTROLLO.  Inoltre, solo il Msi-Dn sta denunziando l'antidemocratica filosofia del disegno di legge sulle autonomie locali, presentato dal Ministro degli Interni Rognoni, che stritola, annulla, depotenzia il ruolo delle assemblee elettive dei Comuni e delle Province dando un triplice colpo mortale alla partecipazione dei cittadini e al pubblico esame degli atti col dibattito in Consiglio, al ruolo di partecipazione all'atto amministrativo del consigliere in quanto tale, al compito istituzionale di controllo dei gruppi di opposizione.  Rognoni propone infatti di spostare l'epicentro deliberativo dal Consiglio alla Giunta. «Tutti i poteri alla Giunta»: è lo spirito innovatore e pericoloso del progetto Rognoni. Al Consiglio è riservato solo il compito generale programmatico di impegno di esame dei piani di sviluppo e dei bilanci pluriennali, con la «consolazione» di ascoltare ogni anno la relazione della Giunta sull'attività deliberativa già eseguita. La delibera — l'istituto che è il tipico raccordo tra Giunta e Consiglio; tra Giunta e Consigliere, tra Giunta e opinione pubblica, tra Giunta e opposizione — diventa un atto esclusivo interno della sola Giunta, senza il controllo del Consiglio.  Si vuoi ricalcare, peggiorando, l'attuale rapporto Consiglio di gestione USL - Assemblee USL che ha già dato fallimentari risultati, in quanto le assemblee sono diventate scatole vuote, organi di ratifica senza dibattito, rispetto ai Comitati di gestione che hanno la maggior parte dei poteri deliberativi. Ad aggravare la situazione, al Consiglio decapitato del progetto Rognoni si aggiunge poi il controllo dimezzato.  Da un punto di vista pratico e con facile previsione del danno, la realtà ci insegna che le Giunte sono deboli, non per i poteri del Consiglio (che le maggioranze superano con la marea delle delibere di urgenza), ma per lo strapotere dei gruppi di pressione, economici e malavitosi, delle segreterie dei partiti, dei vertici extra consiliari, delle indicazioni o compensazioni correntizie. Se alla debolezza istituzionale delle Giunte verso i centri reali del potere locale, si aggiunge ora l'esproprio dei poteri di esame e di controllo del Consiglio e le Giunte stesse e i gruppi di pressione non avranno più neanche la remora (l'unica oggi rimasta) del dibattito e del confronto in Consiglio davanti all'esame di tutti i consiglieri (e non solo degli assessori), della minoranza, della stampa, della pubblica opinione, è facile prevedere che patologicamente te Giunte diverranno ancora più deboli verso i forti e più forti verso i deboli, e soprattutto istituzionalmente teleguidate dall'esterno con un dibattito che si svolgerà HM più accanto alla Giunta o con la Giunta, ma sopra la Giunta con i vertici incrociati tra gruppi di pressione e rappresentanze partitocratriche.  LE OLIGARCHIE COMUNALI.  Una Giunta, quindi, che non porta in Consiglio la delibera, che non è sottoposta al vaglio del pubblico dibattito, e con atti sottoposti nella maggior parte dei casi al controllo successivo, è più forte o più debole rispetto ai gruppi di pressione e alle minacce dei gruppi malavitosi e mafiosi? La risposta è «in re».  La filosofia del Consiglio espropriato e del controllo dimezzato in nome dell'efficientismo», va combattuta in quanto porterà alla istituzionalizzazione di oligarchie comunali in ogni città, che condizioneranno e piloteranno l'esecutivo, con l'emarginazione della partecipazione incidente dei consiglieri, dei gruppi di opposizione, della stampa, della pubblica opinione.  IL CONSIGLIO ESPROPRIATO.  Avremo le giunte di compensazione assessorile ove, mancando il controllo e il dibattito in Consiglio, ogni assessore. in nome della mutualità deliberativa, approverà in un minuto le delibere degli altri assessori, che nello stesso momento e con lo stesso spirito mutualistico, approveranno le altrui delibere, senza quel minimo di collegialità che oggi è reso necessario dalla precostituzione delle tesi per il dibattito in Consiglio.  Con queste ipotesi e contro questa filosofia del Consiglio espropriato, del controllo dimezzato, del consigliere elettivo depotenziato, della minoranza ingabbiata e nella facile previsione degenerativa delle Giunte con poteri totalizzanti, la destra aprirà il confronto ed il colloquio in Parlamento e nelle assemblee per cercare di evitare danni e guasti. E non solo perché la destra parte dall'ariosa proposta del Sindaco eletto direttamente dai cittadini, con parte del Consiglio eletto dalle categorie con il difensore civico a tutela della legalità degli atti amministrativi, con la rivitalizzazione dell'azione popolare, con il controllo celere, svelto, trasparente ma neutro affidato ad organi con posizione tecnico-giuridica e non politica, ma perché, anche nell'attuale vigenza del sistema di elezioni del Consiglio, la destra vuoi difendere il rapporto centrale dei poteri assembleari, che sono i poteri del controllo e della partecipazione.  TRASPARENZA E NEUTRALITÀ DEGLI APPALTI CON DELIBERAZIONE DEL CONSIGLIO.  Nel delicato e tanto spesso «inquinante» settore degli appalti, della committenza e degli affidamenti, il MSI-DN si richiama a due principi cardini:  1) Applicazione della legge per la prioritaria linea della gara e dell'appalto pubblico e garantito dalla norma  2) Limitazione della trattativa privata ai casi di necessità e di urgenza ed, in caso di conclamate ed urgenti necessità sociali, con provvedimenti pubblici presi nell'aula consiliare, con il controllo ed il confronto della pubblica opinione e di tutti i gruppi consiliari.  Il MSI-DN rivendica la potestà generale del Consiglio e non della Giunta in materia di appalti e di committenza in nome dello stesso spirito che ha animato il Prefetto di Napoli a diramare una circolare agli Enti Locali affinché «gli Enti con rappresentanza organiche elettive dovranno in particolare curare che l'affidamento dei lavori avvenga secondo le procedure prescritte, rispettando rigidamente la competenza dell'organo consiliare a deliberare in merito, favorendo in quella sede un ampio dibattito sull'argomento, in modo da consentire un corresponsabile costruttivo impegno di tulle le forze politiche presentili.  II controllo di tutti i gruppi è previsto dalla legislazione vigente, mentre tutti i partiti, ad esclusione del MSI-DN, operano in senso inverso per gestire come «cosa nostra». Enti e appalti.  Il MSI-DN vuole trasformare la «cosa nostra» di stampo mafioso, camorristico, clientelare e partitocratrico in «casa nostra», casa di vetro, casa di tutti, casa di partecipazione e di controllo, consiliare e popolare.  La lega rossa delle cooperative, le finanziarie e le partecipazioni statali: ecco il pericolo per l'imprenditoria privata e la trasparenza degli appalti lottizzati con l'avallo DE) P.C.I.  Il MSI-DN denunzia inoltre l'attacco massiccio della lega rossa delle cooperative dell'Emilia e Romagna, gestita AI 52 PER cento dal PCI E DAL PDUP e con la presenza del PSI, del PRI e di gruppi minori, per impossessarsi di una QUOTA rilevante degli appalti pubblici DEI Comuni, delle Province e delle Regioni.  Il piano di monopolizzare i grandi appalti appartiene ad una intesa generale TRA Lega delle Cooperative, Finanziarie legate alle Partecipazioni Statali, grosse imprese capofila legale a DC, PSI e PSDI.  LA spartizione della torta degli appalti viene benedetta dal PCI quando è presente la Lega delle Cooperative per cui il PCI, ove è presente la Lega, non vede e non sente sulle irregolarità e sulle tangenti in quanto è istituzionalmente cointeressato.  Le Finanziarie delle Partecipazioni Statali diventano inoltre intermediatrici di lavoro, sub-appalti, aree edificabili.  Cioè si fanno assegnare lavori che cedono, su indicazione dei partiti, alle imprese locali.  LE Finanziarie non possono essere aggiudicatici di appalti in quanto non sono iscritte all'albo Nazionale dei Costruttori, unico titolo PER poter partecipare agli appalti per poi eseguire i lavori.  L'intermediazione parassitaria delle Finanziarie, fonte e veicolo di tangenti, rastrella appalti e lucra denaro non eseguendo mai direttamente i lavori.  IL MSI-DN oppone a questa spartizione triangolare degli appalti in difesa della libera imprenditoria locale, costretta al servilismo ed alle illegittimità dalla classe dirigente di governo.  CONCLUSIONI.  A conclusione, il MSI-DN FA rilevare DUE esigenze fondamentali:  1) la riforma degli Enti Locali va inquadrata nella riforma generale dello Stato.  2) tra i cittadini e lo Stato, i due lati della comunità, vanno individuati livelli della regione presidenziale, della nuova Provincia presidenziale, del Comune con Sindaco eletto direttamente, del Difensore Civico, del controllo della Corte dei Conti, dell'azione popolare partecipativa.  È il cittadino, non più suddito o consumatore passivo, che deve essere il principe dell'azione popolare diretta non contando solo nel giorno delle elezioni, ma sempre, dai settori del controllo a quelli della titolarità dell'azione di giustizia amministrativa a difesa degli interessi diffusi della società civile.  Il cittadino che incontra, nel suo vivere, dopo la famiglia» lo Stato e il Comune, ha nel MSI-DN il punto di riferimento di difesa del suo ruolo di partecipe della comunità, della polis, della città.  Il Comune nasce con l'uomo e come diceva Tocqueville: «L'uomo crea reami e repubbliche, ma le cittadinanze sembrano sorgere dalla mano di Dio»; e la mano di Dio è eternamente l'uomo che, nella civiltà dell'operare politico, si esprime con l'anima della propria Città e delta propria Nazione.  L'Italia, più volte chiamato il paese delle cento città, con una tradizione storica ancorata al Comune e non ad altre unità «territoriali», ha nel MSI-DN il partito portavoce del grande ruolo del cittadino, principe dell'azione e del controllo nella società civile.  La questione meridionale.  II punto di partenza della nostra linea politica nei confronti del Mezzogiorno è costituito dall'affermazione, tante volte ripetuta solo demagogicamente anche dagli uomini del potere, del carattere nazionale della questione meridionale. Ciò significa concepire la rinascita e lo sviluppo della struttura produttiva e degli assetti civili del Meridione come elemento propulsivo fondamentale dell'intera economia nazionale e quindi collocare questi obiettivi e le azioni ad essi conseguenti ai centro della programmazione nazionale complessiva e non come una questione settoriale fra le tante altre. Solo questa impostazione può infatti garantire che i problemi dei Sud vengano affrontati in maniera adeguata innanzitutto alla loro entità demografica, assicurando il pieno dispiegamento delle potenzialità di sviluppo rimaste incompiute e di quelle nuove che pure in quest'area vi sono.  Tutto questo presuppone che vi sia una programmazione complessiva e che questa non si riduca alla resezione di politiche di settore elaborate indipendentemente l'una dall'altra, ciascuna sotto la pressione di raggruppamenti di particolari interessi, e poi semplicemente, sommati fra loro senza alcuna verifica di omogeneità di indirizzi e di compatibilità reciproca. Se a questo si riduce la programmazione nazionale e se l'unica politica economica finisce per essere quella del recupero mediante il taglio della spesa per il Sud, risulta chiaro che la questione meridionale non è, per il regime, un fatto di carattere nazionale. A questa tendenza, che va sempre più prevalendo nella politica governativa, dobbiamo dunque opporre quella del rilancio della programmazione generale e quindi sul piano istituzionale, della individuazione di un livello di coordinamento e indirizzo complessivo della politica economica nazionale.  Affermata la centralità del problema del Mezzogiorno, è chiaro che dev'essere mantenuto l'intervento straordinario. Non è invece necessario il mantenimento di apparati straordinari e di sedi decisionali separate. LA Cassa, infatti, che nei primi dieci anni di vita operò con discreti risultati facendo sperare in una maggiore dinamicità ed efficienza rispetto alla burocrazia della pubblica amministrazione, si è rivelata successivamente un centro clientelare del regime che ha obbedito agli ordini dei ras locali distribuendo denaro perfino a complessi industriali sicuramente decotti.  Perciò noi ribadiamo tutto quanto fu detto nei vari interventi al convegno di Napoli dell'ottobre dello scorso anno e cioè che l'intervento straordinario deve essere attuato dagli organi dello Stato e più precisamente dal ministero del Bilancio, con un governo che recuperi una capacità direzionale della politica economica complessiva, con un Parlamento che dovrebbe rafforzare i propri poteri di indirizzo e di controllo della politica meridionalistica e che dovrebbe trovare più strette forme di collegamento con le Regioni del Sud.  Altro punto importante emerso nel convegno di Napoli e che costituisce in definitiva un elemento della nostra opposizione di alternativa è quello che si riferisce alle infrastrutture. Il MSI-DN disse allora e conferma oggi che non è possibile parlare di straordinarietà per ciò che riguarda le infrastrutture: strade, porti, aeroporti e trasporti debbono essere costruiti e ristrutturati con l'intervento ordinario. E qui basti un esempio per tutti: lo stesso programma straordinario di ventimila alloggi affidati al sindaco di Napoli e al presidente della Regione in qualità di commissari di governo (ricostruzione finora mai cominciata), è diretto inevitabilmente, come si evince anche da un recente rapporto Svimez, a tamponare una crasi abitativa che il terremoto aveva reso assolutamente intollerabile, piuttosto che alla promozione di un nuovo e più equilibrato assetto economico-insediativo, corrispondente alle nuove condizioni oggi richieste per lo sviluppo.  Un'altra nostra convinzione consiste nel ruolo del Mezzogiorno rispetto all'Europa e al Mediterraneo, cosi come il MSI-DN ha operato con la proposta della Biennale Napoli e il Mezzogiorno con la individuazione di un preciso ruolo di ricerca e di promozione culturale e con il progetto per Napoli varato per «verificare in concreto le potenzialità di base di un progetto aperto a costituire un nuovo e globale modello alternativo di assetto e di sviluppo, produttivo, occupazionale, territoriale, per una comunità che vuole tornare a vivere».  Per finire oggi il regime si accorge dei tanti errori commessi nel Sud privilegiando le famose «cattedrali» e mortificando l'agricoltura e il terziario. Noi riteniamo che vadano difese le piccole e medie industrie nonché le aziende artigianali, che vada rilanciata l'agricoltura con relativa industria di trasformazione ma che, soprattutto, si preferenze il commercio e il turismo creando le condizioni adatte al miglioramento del terziario.  La Scuola allo sbando.  Nella eccezionale gravita dei problemi che attanagliano oggi l'Italia, quello della Scuola sembra sbiadire, mentre è tra i più assillanti, se si considera che il settore scolastico è quello che precostituisce l'avvenire, perché prepara in senso positivo o — come è il nostro caso — in senso negativo la classe dirigente di domani e anche perché incide profondamente sul costume, sulla cultura, sulla civiltà.  Veramente grave è la situazione della Scuola italiana, soprattutto perché per circa 40 anni, dalla fine della guerra, non solo la classe dirigente politica non è stata capace di esprimere alcunché in questo settore, ma addirittura è vissuta con il costante assillo, come in un incubo, di distruggere dopo la ventata lassista post-sessantottesca, si assiste ad un patetico tentativo di recupero del rigore e della selettività, mentre risultano fatiscenti le strutture, a causa della liberalizzazione degli accessi all'Università, dell'immissione in ruolo di docenti impreparati, della falsa partecipazione all'evento educativo con i falliti organi collegiali, il tutto condito con la vecchia e nuova riforma dei programmi della scuola elementare, con la mini-riforma della scuola media unica, con il cosiddetto riordinamento della docenza universitaria e con la minacciata riforma della secondaria.  Nella crisi dei valori tradizionali trova evidenza il problema dell'insegnamento della religione, che nella polemica scoppiata suda secondaria ha visto anche la DC, adagiarsi ambiguamente su un testo che potesse essere gradito anche agli alleati laici.  Sono queste le tappe fondamentali dello sfascio della Scuola; sono questi i momenti negativi, sicché oggi il quadro complessivo è desolante: scuola materna statale insufficiente e, in talune zone del Mezzogiorno addirittura inesistente, anche perché mancano le strutture soprattutto nel campo dell'edilizia, male endemico che investe anche gli altri settori della scuola; scuola primaria anchilosata dal contrasto tra la tradizionale impostazione e gli aneliti di cambiamento che passano come comete senza lasciare traccia, sicché rimane aperto il problema dell'anticipo a 5 anni e, ancor più grave, quello della preparazione degli insegnanti che, secondo la legge del 1973 e il decreto delegato del 1974, dovrebbero avere una formazione universitaria completa, mentre ancor oggi conseguono il diritto di insegnare con un anno in meno rispetto alle altre licenze di scuola media superiore; ne potrà risolvere questi problemi la commissione per la riforma dei programmi, lottizzata tra i partiti di regime e incapace di produrre una relazione unitaria, nemmeno nelle linee essenziali; la scuola media inferiore disastrata dalla cosiddetta riforma che l'ha trasformata in media unica, lasciando aperto il problema della durata della scuola dell'obbligo e soprattutto della scuola professionale; la scuola media superiore sotto la spada di Damocle di una riforma che tende ad appiattirla con ipoteche egalitarie e tende a creare ancor maggiore confusione per l'incapacità di sciogliere adeguatamente il nodo dell'avvicinamento alla professione o del proseguimento ulteriore degli studi; l'Università, in cui i «feudi» dei baroni della «cultura» hanno trovato maggior tutela con il cosiddetto riordinamento della docenza universitaria, che ha codificato il potere dei partiti e reso quasi nulla la ricerca scientifica; buon ultimo un Ministero della Pubblica Istruzione, ridotto ai resti fossili di un dinosauro, incapace non dico di risolvere, ma nemmeno di affrontare i tanti e gravi problemi della scuola.  Rimane il problema aperto della scuola privata che ha trovato spianata la strada da tanto sfacelo. Non abbiamo nulla contro la scuola privata che, ovviamente, ha colmato il vuoto della scuola statale e che ha tratto vantaggio dal vuoto legislativo creato dalla famosa sentenza n. 36 del giugno 1958 della Corte costituzionale e ancora oggi volutamente non colmato dai legislatori di questa Repubblica. Pensiamo tuttavia che una materia cosi importante e delicata debba essere disciplinata da leggi precise.  Per rendersi conto dello stato di disagio del Ministero della Pubblica Istruzione, basta guardare alla incidenza della spesa di questo ministero sul totale del bilancio statale: il 19,3% nel 1970,1'8,85% nel 1982; e, se si tiene conto che dei 18-499 miliardi previsti per il 1982, 18.243 riguardano le spese correnti e solo 256 miliardi le spese in conto capitale, si desume che ben il 92,6% della spesa totale è assorbita dal personale: cioè praticamente si garantisce il posto a chiunque sia entrato a lavorare nella Scuola senza preoccuparsi del rendimento, delle finalità e soprattutto di quello che giustamente i pedagogisti chiamano il «soggetto» dell'educazione, cioè gli alunni. Con il decremento della popolazione scolastica, adesso scoppia il problema dei docenti senza alunni e si parla di una loro mobilità verso altri «settori di lavoro», mentre si continuano a reclutare altri docenti che non si sa affatto quale funzione debbano assolvere.  Dinanzi a tanto sfacelo il MSI-DN rivendica alla Scuola la finalità primaria di formare le coscienze degli alunni per ricondurli al riconoscimento dei valori spirituali oggi smarriti e, per far questo, propone una organica ristrutturazione che, partendo dal periodo di obbligo, reso veramente gratuito, che duri anche 70 anni. con una capacità selettiva che consenta ai più meritevoli di giungere fino al massimo compimento degli studi e che orienti verso i vari campi  del lavoro secondo le inclinazioni e gli interessi, assicurando comunque una base culturale umanistica, al di là e anzi contro ogni forma di appiattimento egalitario che è, purtroppo, la caratteristica dominante del nostro tempo e della scuola d'oggi, avvelenata dal culturame marxista.  Un tate programma, codificato dalle proposte di legge presentate in Parlamento dai gruppi parlamentari, dai documenti approvati dai vari congressi e convegni, dalla battaglia ultratrentennale sostenuta dal MSI-DN a tutti i livelli, non può trovare uno sbocco concreto se non è incerato dalla lotta .dei protagonisti della scuola, i giovani del F.d.G. e del FUAN che, insieme con il Partito, lancino una sfida al mondo marcio che ci circonda, una sfida di cultura e di civiltà, in difesa di un avvenire diverso, quale speriamo possa essere il loro avvenire.  La crisi della Giustizia.  Ma nel settore della Giustizia altre contraddizioni del «regime dei partiti» sono esplose, e spesso nel modo più clamoroso, provocando i maggiori guasti di cui soffre l'odierna società civile italiana.  Eretta sul presupposto liberal-democratico, secondo linee di condizionamento demagogicamente libertarie, in contrapposizione alto Stato autoritario che l'aveva preceduta, la cosiddetta «nostra democrazia», pluralista per definizione quasi mitologica, avrebbe quantomeno dovuto qualificarsi sul piano giuridico-costituzionale con la rigorosa tutela della autonomia ed indipendenza del potere giudiziario, e delle garanzie dei diritti civili, a salvaguardia dello Stato di diritto. Ed invece — a partire dalla Costituzione repubblicana, che ha già in sé il vizio d'origine della XII disposizione transitoria la quale vieta la riorganizzazione «sotto qualsiasi forma» del P.N.F. — si è avuto un crescendo di norme repressive della libertà di pensiero e di associazione. Le quali — attraverso le prime leggi «antifasciste» del 1945 e del 1947, e poi con la «legge Scelba» (1952) e le successive, parimenti liberticide — rappresentano emblematicamente la negazione stessa del principio democratico, conferendo al «potere» ampie facoltà pesantemente punitive in materia di reati di opinione.  La volontà repressiva del regime non si è manifestata con le sole leggi «antifasciste». Col pretesto di perenni «emergenze», una serie assai consistente di «leggi eccezionali» ha stravolto l'equilibrio, tutto sommato garantista, del Codice Rocco — il tanto vituperato «codice fascista» che dalla propaganda antifascista era stato elevato a simbolo di strumento legislativo della tirannide — per introdurre normative assai più «autoritarie», che hanno enormemente ampliato il potere del giudice e talvolta degli organi di polizia, limitando di contro le facoltà di difesa del cittadino. Di ciò il regime s'è reso conto, allorquando, di recente, alla sconcertata pubblica opinione ha gettato l'offesa del «Tribunale della Libertà», stratagemma illusorio a pretesa tutela della libertà personale, perché, cosi come è stato concepito, rappresenta solo un demagogico «doppione» di organi già esistenti (la «Sezione istruttoria»), con, in meno, la pratica esclusione del difensore nella tanto decantata fase de! «riesame».  MA non è tutto: la legislazione eccezionale che il sistema ha imposto — come cocente oltraggio alle tradizioni giuridiche della «patria dei diritto» — è giunta sino a rinnegare il principio-cardine d'ogni sistema giuridico-civile:  l'uguaglianza dei cittadini di fronte alla legge. È ciò che è avvenuto con la nefasta legge «dei pentiti», che meglio avrebbe dovuto chiamarsi «dei delatori», perché in sostanza, per mandare «impunito» il peggiore dei delinquenti, non richiede alcun sincero pentimento, ma solo la di lui fattiva collaborazione con gli inquirenti, «collaborazione» che molto spesso, e con imprevedibili conseguenze, può venire «inventata» ad hoc, al fine appunto di usufruire della «impunità» per i crimini più nefandi.  Con leggi del genere, in realtà si assestano veri e propri «colpi di maglio» ai pilastri su cui poggia la delicata struttura del diritto, venendo meno la quale è lo stesso Stato a precipitare nel caos e nel disfacimento.  La peggiore iattura che ha colpito la Giustizia in Italia, è stata la voluta, preordinata politicizzazione della magistratura. Il «regime dei partiti», per sua natura privo del senso dello Stato e con tendenze marcatamente «mafioso», non poteva non percorrere la strada della strumentalizzazione della Giustizia per propri fini di potere e di corruttela. Da qui la necessità di controllare e pilotare le decisioni dei Giudici, tramite una mal dissimulata rete di collegamenti e connivenze tra taluni settori della magistratura ed i partiti dei regime, tra questi certamente non ultimo il P.C.L, che ha fatto della politica di infiltrazione una delle sue pedine più pericolose. Ne è derivata una sempre minore credibilità della Giustizia, nei cui confronti il cittadino ha perso ormai ogni fiducia, preoccupato com'è — ogni qualvolta che con la Giustizia abbia a che fare — di conoscere preventivamente di qual «colore» sia il Giudice che sulla sua  persona O SUI suoi AFFARI DOVRÀ PRONUNZIARSI.  Sicché, in uno Stato che sbandiera ai quattro venti la sua oggettivazione «democratica», e che ai principi del Montesquieu e del Guizot dovrebbe ispirare la sua struttura istituzionale, si verifica invece, attraverso ('influenza dei partiti, la più smaccata interferenza del potere esecutivo su quello giudiziario.  Ne si poteva sfuggire a questa logica «partitocratrico» lo stesso supremo organo di autogoverno della Magistratura, quel Consiglio Superiore che, in quanto costituito, almeno nella sua parte «laica», secondo criteri di rigida lottizzazione partitica, non può che risultare anch'esso direttamente sottoposto alle influenze politiche.  Insomma, anche da un rapido sguardo nel comparto della Giustizia non può che trarsi un consuntivo totalmente negativo, pari del resto al panorama desolante che ci offrono tutti i settori della vita pubblica ed amministrativa di questa dissestata Repubblica.  Con l'aggravante che, con la crisi della Giustizia — al di là delle mere contingenze politiche — è l'intero Stato che precipita in irreversibile crisi, onde l'opera di risanamento dovrà assumere i connotati d'una vera e propria rifondazione  In sede civile non sono più rinviabili le innovazioni all'istituto dell'adozione che deve assicurare i preminenti diritti dell'adottato ed a quello della cittadinanza che deve garantire parità di trattamento ad uomini e donne, cosi come non sono ritardabili le modifiche alla fallita legge sul cosiddetto «equo canone», che ha annullato il costituzionale diritto alla proprietà della casa ed ha inciso negativamente sul patrimonio edilizio e sul suo irrinunciabile incremento, nonché all'aberrante disciplina dei contratti agrari, che arreca danni ingenti all'agricoltura dissuadendo l'impiego nell'acquisto, ne! miglioramento e nella gestione dei terreni e sconsigliando la stipula di qualsiasi nuova convenzione agraria con grave danno per tutti: proprietari, coltivatori e conduttori.  Altri temi di attualità esigono pronti provvedimenti legislativi. Tra questi sono quelli concernenti le improrogabili modificazioni agli istituti delle società, del fallimento, del patrocinio statale per i non abbienti, dell'Ordine forense, della responsabilità civile del giudice e delta riparazione del danno per ingiusta detenzione.  Particolare attenzione, infine, impongono i problemi attinenti al pessimo funzionamento delle carceri ed al fallimento della riforma penitenziaria nonché quelli che riflettono tè afferente tributarie che danno luogo ad un vero e proprio stato confusionale e ad un inestricabile labirinto sia sotto il riflesso normativo che in sede contenziosa.  IL caos sanitario.  Dopo più di quattro anni dalla «Riforma» (Legge n. 833 del 23 dicembre 1978), la Sanità in Italia è nel caos. Nel momento in cui la Riforma venne avviata — era il periodo della «grande maggioranza» DC-PCI ~ essa venne esaltata da tutti come un «salto di qualità altamente sociale» che si lasciava alle spalle le strutture mutualistiche «create dal fascismo». Adesso, si sta svelando come un pauroso salto nel buio, con conseguenze drammatiche — nel concreto, nella vita quotidiana — a danno di tutte le categorie sociali e di ogni singolo italiano.  Con la «Riforma», tutta la Sanità è stata consegnata al potere dei partiti, al loro clientelismo, alla loro incompetenza. Attraverso la nomina dei componenti dei «Comitati di gestione» delle Unità sanitarie locali (USL), per effetto della composizione dello stesso Consiglio Sanitario nazionale, con le «deleghe» al governo in materia di tarmaci e con il suo martellante ricorso ai decreti-legge, è stato ed è il partitismo a gestire sempre più completamente l'area sanitaria. Da qui, la crisi; l'aggravarsi incessante della crisi.  In conseguenza di questa situazione — che non trova riscontro in alcun altro Paese occidentale, neanche dove funziona il Servizio Sanitario nazionale — in Italia la spesa per la Sanità è stata ridotta (in termini di percentuale nel PNL - Prodotto Nazionale Lordo): dal 5,74% del 1978 al 5,24% del 1982.  Rispetto agli altri Paesi della CEE, in Italia si spende molto meno, per la sanità: in Germania, ad esempio, l'abbiamo FI 1,5% del PNL; in Francia, il 7,5%. A testa, in Italia, 364.000 lire annue, contro le 693.000 della Germania e le 800.000 della Francia; e cifre quasi analoghe alla «media europea» si registrano anche in Inghilterra, Belgio e Olanda.  11 fatto più grave, però, è che si spende male: la gestione partitica della sanità pubblica — e cioè l'amministrazione di fondi che per il 1983 ammonteranno a circa 30.000 miliardi — se è potere nuovo per il clientelismo e le lottizzazioni significa sperpero, dispersione, dequalificazione e demotivazione professionale, con danno di tutti e anche degli «operatori» della Sanità, i 630.000 fra medici, paramedici e tecnici-amministrativi che operano nelle sue strutture.  LI MSI-DN è l'unico partito che, sin dall'inizio, contestò ['impostazione «partitocratrica» che si stava dando alla cosiddetta Riforma sanitaria (e ne previde le nefaste conseguenze) e che si batté per una diversa composizione delle «strutture destinate a gestirla, dalle USL ai Consiglio Sanitario nazionale; una composizione che privilegiasse il dato tecnico-funzionale su quello politico o addirittura partitico; e che inserisse ad ogni livello decisionale le competenze, le qualificazioni professionali e le specializzazioni.  Il MSI-DN — mentre non esclude che, di fronte all'aggravarsi della crisi della sanità pubblica, non si debba ricorrere ad un certo punto all'arma drastica del referendum abrogativo della «833» — ritiene che la strada indicata dal 1978 sia ancora percorribile, quanto meno per fronteggiare le conseguenze più gravi del dissesto economico e del degrado delle prestazioni in atto  Tra il 1978 e il 1982 — secondo il più recente Rapporto ISTAT sullo stato deil'amministra2ione Pubblica — tramite le Unità Sanitarie Locali (per io più senza concorsi e quindi in base alla logica del clientelismo e dei favoritismi; e dunque senza badare affatto alla competenza e alle vere necessità delle strutture sanitarie) sono state «assunte» oltre 110 mila persone, in aggiunta al personale che si è concentrato nelle USL proveniente dai disciolti Enti mutualistici. Negli Ospedali — dove si verifica la maggiore spesa sanitaria — la situazione è espressa da queste semplici cifre. nel '73, c'erano 370.508 dipendenti per 481.829 posti-letto; otto anni dopo, nel 1980, avevamo 495.499 dipendenti (con un aumento del 33,7%) per 469.078 posti-letto (e una diminuzione del 2,6%). Anche tutto questo va tenuto presente quando si parla di «dissesto» economico della sanità pubblica e quando si pretende — attraverso i tickets, le contribuzioni di spesa degli assistiti, il pagamento delle ricette e delle prestazioni diagnostiche, eccetera — di far quadrare i conti non eliminando il clientelismo, il parassitismo, le incompetenze gestionali ma «tassando» i malati e le loro famiglie e negando esenzioni alle categorie più disagiate o meritevoli di tutela sanitaria, dai pensionati alle casalinghe, dai mutilati di guerra agli invalidi per servizio.  . In Italia la situazione è questa; il regime ha moltiplicato e sta moltiplicando i drogati; li moltiplica e li lascia ne! tunnel della disperazione; loro e le loro famiglie  ha gettato e getta sulle strade o sulle spalle dei loro parenti, decine di migliaia di malati di mente.  ha portato e porta all'esasperazione decine di migliaia di medici, paramedici, tecnici e operatori del settore.  riversa sugli ospedali tutte le deficienze e le conseguenze negative di un «modello» di vita e di esistenza sociale altamente alienante e poi affida gli ospedali — e tutte le altre strutture sanitarie -- alla gestione corrotta e corruttrice del partitismo.  Il MSI-DN si impegna invece — come già fatto con la sua ampia, organica, articolata «Proposta di Legge» per la lotta al drammatico problema delle tossicodipendenze — a presentare in tempi brevi sia una proposta di revisione della dissennata legge «180» sui manicomi e l'assistenza psichiatrica e sia una serie di interventi legislativi che incidano positivamente sulle strutture sanitarie pubbliche e in specie su quelle dove il partitismo, il clientelismo e le lottizzazioni stanno provocando i guasti peggiori.  I ceti emergenti.  I provvedimenti economici e fiscali dei recenti governi del pentapartito hanno assunto toni e ritmi schizofrenici, ma sono in linea con la politica di «non scelta», tipica da sempre di questo regime.  La stangata non è la prima ne, continuando cosi le cose, l'ultima perché occorre convincersi e convincere che il regime non ha altre vie di uscita, prigioniero come è della sua non-cultura economica che è la sua vera specificità, visto che governa una società di tipo occidentale che tale è, perché altri, nel 1945, decisero che Io fosse. Infatti lo sviluppo economico e sociale del popolo italiano non è mai stato «governato»; e il risultato di una serie di sviluppi contraddittori, ma egualmente vitali, su cui il regime ha prosperato e ha costruito la sua legittimazione intessendo la ragnatela delle clientele, delle partecipazioni statali «lottizzate», del credito agevolato, pilotato dai partiti e dal sistema bancario, della speculazione edilizia, del parassitismo burocratico, del sindacalismo (riformista e) totalizzante.  Tale sistema ha retto, nonostante tutto, fino alla metà degli anni Settanta quando nel contesto economico internazionale è iniziata una crisi legata al mutamento di alcune variabili de! sistema economico, determinata dall'innovazione radicale delle tecnologie trainanti e che ha portato alla crisi della tradizionale società industriale e delle sue strutture, ma che già oggi si delinea, nei Paesi tecnologicamente avanzati, come l'inizio di una nuova era.  Questo contesto internazionale ha colpito il nostro sistema economico strutturalmente debole, ne ha anticipato  la obsolescenza e la non competitività nel contesto della economia mondiale, ha spezzato le illusioni di chi ha volutamente ignorato che la nostra potenzialità produttiva è sempre stata legata alla capacità di lavoro del popolo italiano e mai alla scienza, alla tecnologia, alla competitività. La sinistra della piena occupazione garantita e il «centro» dell'assistenzialismo provvidenziale non possono che predicare austerità e sacrifici perché la loro cultura economica è incentrata sulla problematica della distribuzione della ricchezza, ma ignora totalmente i meccanismi della produzione della stessa.  I produttori sono sempre stati vissuti culturalmente come sfruttatori da colpire e da punire; e gli artefici delle proprie ed altrui fortune sociali ed economiche, nel nome della libertà e della capacità, come «parassiti». Con ceti emergenti noi intendiamo innanzitutto e soprattutto i produttori, cioè i creatori della ricchezza a qualunque ceto sociale appartengano. Sono coloro che credono nella libertà di operare, nella professionalità, nel merito, nella competitività, nell'innovazione, nel cambiamento. E proprio perché hanno questa concezione «spirituale» dei lavoro non possono che vivere ed operare proiettati nel futuro, rifiutare ogni e qualunque modello di sviluppo zero, credere nella capacità dell'uomo di gestire o sfruttare i risultati della propria capacità di ricerca e di innovazione.  Avvertono per primi i mutamenti sociali proprio per questa loro caratteristica di proiezione nel futuro; avvertono il peso di una società bloccata e reazionaria; chiedono «partecipazione» perché vogliono essere protagonisti del proprio destino. La destra politica italiana è stata sempre la forza politica che ha interpretato le ansie di rinnovamento e di cambiamento sociale facendo leva sulle forze emergenti, fornendo un'interpretazione politica alle spinte morali e spirituali che questi ceti comprimevano, senza gabbie ideologiche aprioristiche, senza finalismi assoluti e integralistici.  Negli anni Ottanta, i grandi cambiamenti dello scenario che si prospettano avranno come protagonisti proprio i ceti emergenti nel contesto sociale; ceti che vorranno soprattutto «contare» di più, affermando i valori, di cui sono portatori, nel contesto della società civile e politica e la destra è l'unica forza dello schieramento politico italiano che abbia una cultura, cioè una concezione della vita, ampiamente coincidente.  È nel contempo l'unica forza politica che abbia avvertito e fatta propria la necessità di un radicale mutamento di rapporti tra LE istituzioni e il popolo, che abbia maturato una «ordinata ò concezione della comunità basata sulla definizione dei moli dei soggetti sociali e sulla rivalutazione dei corpi intermedi della comunità a partire dalla famiglia.  LINEE di indirizzo che sole possono consentire la creazione di quello spazio politico che chiedono i ceti emergenti per partecipare più direttamente alla vita dello Stato e della società.  Il nostro sforzo, il nostro impegno per gli anni Ottanta sarà indirizzato a dare corpo e sostanza politica alle ansie di chi all'interno della comunità nazionale opera quotidianamente per mantenere [Italia nel contesto europeo, in un'Europa che solo restando unita ed anzi unendosi sempre di più riuscirà a fronteggiare le grandi sfide che ci vengono da oltre Atlantico e dalle emergenti potenze economiche dell'area del Pacifico, con forme nuove di produzione e distribuzione, basate sulla Società informatica e sulle sue innumerevoli, sconvolgenti articolazioni nel tessuto sociale e anche, in prospettiva, nel vivere quotidiano di un'aliquota crescente della popolazione dei nostri giorni.  A fronte di queste prospettive — che non sono di fantapolitica ma attengono alla evidente «irruzione» e quasi al dilagare di nuove tecnologie applicate alle collettività moderne — appare davvero miope, addirittura arcaico e terribilmente antisociale tutto il comportamento dei governi di questo dopoguerra e particolarmente di quelli che si sono «illustrati» con le varie e più o meno mascherate aperture a sinistra o «grandi maggioranze» con il PCI. Un comportamento, un indirizzo che sostanzialmente e in forme via sempre più gravi ha duramente penalizzato proprio i ceti medi emergenti, non ne ha colto il vero «spirito» informatore, ne ha denegato le capacità organiche di apportare un nuovo flusso vitale all'intera struttura sociale del Paese.  Utenti e consumatori.  II regime partitocratrico non colpisce il popolo italiano solo con la fiscalità diretta (trattenute sulle retribuzioni o sui redditi da lavoro autonomo) ed indiretta (imposta sulle merci e sui beni venduti). Vi è un modo ben più subdolo ed apparentemente indolore con il quale il regime alimenta i suoi sperperi: i prezzi amministrati. È bene che tutti sappiano come in Italia, in virtù delle leggi vigenti e per effetto dell'attribuzione allo Stato del quasi monopolio sui servizi essenziali (energia elettrica, telefoni, trasporti, e via dicendo), gran parte delle tariffe sono fissate dal Governo tramite il «C.I.P., Comitato Interministeriale dei Prezzi» o altri organismi analoghi).  IN questo modo, i «deficit» di gestione dei grandi Enti Pubblici vengono scaricati, attraverso l'artificio delle tariffe e dei prezzi amministrati, sulla cittadinanza la quale non si accorge quasi mai di dover pagare più del dovuto per colpa del regime.  Ricordate la nazionalizzazione dell'energia elettrica?  L'ENEL fu costituita per diminuire i prezzi, eliminando gli «utili» delle imprese private concessionarie: ebbene, l'ENEL (e le aziende municipalizzate, come la romana «ACEA» ed altre similari) sono in costante ed incomprensibile deficit, pagato dagli utenti con la progressiva riduzione della cosiddetta «fascia sociale» (talché una famiglia inedia, al limite, non dovrebbe avere ne lavatrice, ne televisore, ne frigorifero) e — adesso — con il trimestrale rialzo della tariffa al kilowattora.  Ricordate il servizio telefonico?  furono unificate nella «S.I.P.» le diverse concessionarie: il risultato è stato una azienda in cronico «deficit», incapace di seguire lo sviluppo tecnico e sociale della Nazione (interi comuni e borgate sono da anni in attesa di telefono, mentre neanche le grandi aziende riescono ad ottenere sollecitamente i moderni collegamenti per telex', terminali e simili) con una tariffa in crescente aumento. Da «servizio sociale», indispensabile soprattutto nelle grandi città, il telefono si sta trasformando in un lusso o, comunque, in uno strumento enormemente costoso con tariffe scarsamente «trasparenti» e con un'utenza completamente priva di ogni facoltà di controllo.  Ricordate l'assicurazione obbligatoria auto?  ESSA fu istituita per controllare e limitare i guadagni delle grandi compagnie di assicurazione, ma di fatto la R.C.A. continua ad aumentare nonostante i dati tecnici dimostrino la congruità delle tariffe esistenti.  E che dire delle Ferrovie e dei trasporti aerei?  Sono stati fatti piani decennali per migliorare il trasporto pubblico sia per rotaia che per aereo ma ancor oggi esistono intere linee a binario unico, le vetture sono nella stragrande maggioranza vecchie di un quarto di secolo e oltre, mentre — per quanto riguarda i trasporti aerei — l'Italia è ancora priva di una efficiente rete di piccoli ed attrezzati aeroporti che coprano Finterò territorio nazionale, dotati di moderni sistemi di sicurezza e di guida-radar. Eppure, le tariffe dei trasporti pubblici (aeree e ferroviarie) vengono aumentate incessantemente.  Ricordate le autostrade?  Costruite da società «IRI», e quindi dello Stato, dovevano garantire — entro pochi anni dalla loro costruzione, dopo aver risarcito i costi iniziali — un rapido trasporto via auto a prezzi esigui. Invece, le tariffe di percorrenza stanno rendendo sempre più costoso l'effettuare frequenti viaggi sulle autostrade.  Ricordate la RAI-TV?  nata per «garantire» un servizio pubblico ed imparziale, è finita nelle mani dei partiti che l'hanno RESA faziosa e superata nell'ascolto dalle reti private Ciò nonostante, e malgrado gli aumenti della pubblicità recentemente deliberati, la RAI-TV fa pagare un abbonamento in crescente ascesa.  CONTRO TUTTI QUESTI INGIUSTIFICATI AUMENTI DI TARIFFE IL MSI-DN SI SCHIERA A FIANCO DEGLI UTENTI E DEI CONSUMATORI.  — nel Parlamento, presentando interpellanze e mozioni di critica alla gestione delle tariffe pubbliche ed esercitando tutti gli strumenti regolamentari per impedire la loro approvazione;  — nelle Assemblee e negli Enti Locali, intervenendo a difesa di livelli minimi garantiti per i cittadini MENO abbienti o più sfavoriti da condizioni naturali.  — nei Tribunali Amministrativi (TAR), mobilitando i propri legali per ottenere sentenze di annullamento delle tariffe pubbliche e dei prezzi amministrati motivate con illustrazione di dati tecnici ed analisi economiche.  — nelle piazze, mediante le proprie associazioni di utenti e consumatori organizzate per specifici settori, le quali contestano agli Enti Pubblici le sopraffazioni sul cittadino effettuate mediante contratti-capestro, NONNE amministrative ferree, ingiustificati ritardi, omissioni o inefficienze nel servizio reso.  II MSI-DN si oppone comunque, nell'immediato:  — a che i vari prezzi e tariffe vengano indiscriminatamente aumentati dell'importo del 13% (stabilito unilateralmente dal Governo) comunque, anche in presenza di utili di gestione e di equilibrio-economico.  Dinanzi agli enti di regime ed alle tariffe arbitrariamente imposte, il MSI-DN vuole diventare il portavoce ed il difensore degli utenti e dei consumatori.  Ambiente e territorio.  Tra le esigenze sociali emergenti (come occupazione, istruzione e sanità), è ormai necessario comprendere anche IL miglioramento dell'ambiente naturale e dei livelli della qualità della vita per garantire il benessere fisico, sociale e spirituale della comunità nazionale.  L'ecologia è ormai entrata a far parte del «codice morale» della società civile ed oggi notiamo che, in Italia, come IN altri Paesi occidentali, l'opinione pubblica è animata da una forte istanza di modelli di vita più aperti ai valori tradizionali, tra i quali l'amore per la natura ricopre un ruoto particolarmente importante.  È bene affermare, però, che negli anni '80, «fare ecologia» non è tanto ricalcare vecchi schemi meramente protezionistici; non è tanto o soltanto difendere tè foche, le anatre, gli orsi o le stelle alpine — attività, in sé nobilissime ma prive di «incidenza sociale» — quanto e soprattutto confrontarsi con problemi sostanzialmente politici che si chiamano gestione del territorio, valorizzazione e sviluppo socio-economico delle sue risorse e delle sue vocazioni naturali;  politica dell'ambiente urbano ed extra-urbano, tutela dei livelli di vivibilità nelle aree metropolitane; lotta ai fenomeni DI inquinamento dell'aria, delle acque e del suolo; questione energetica e modello di sviluppo.  Ecologia ed economia, insomma, si devono intrecciare e fondere in un unico quadro politico-programmatico che sappia promuovere nuovi moduli e meccanismi di crescita.  Il problema ecologico in Italia ha origini e cause risalenti allo sviluppo economico degli anni '50, soprattutto in relazione alla massiccia e «selvaggia» migrazione interna verso le atta del Nord, con il conseguente spopolamento delle campagne, delle colline e di tanti centri minori. Parallelamente a ciò, sono esplosi i fenomeni di una industrializzazione «anarchica» del territorio e di un massiccio inurbamento degli insediamenti abitativi. Tutto ciò ha provocato non solo il più grave dissesto idrogeologico ed ambientale che il nostro territorio abbia mai registrato, ma sotto molti aspetti ha radicalmente modificato il costume e le tradizioni stesse del popolo italiano.  SE volessimo soltanto citare gli episodi che per imponenza e gravita hanno caratterizzato il dissesto territoriale italiano, negli ultimi trenta anni, dovremmo disegnare una curva tragicamente in ascesa le cui coordinate si chiamano Polesine, Vajont, Firenze, Belice, Friuli, Napoli, Irpinia e—in ordine di tempo e di valenza emblematica — Ancona, con la sua collina frantumata e ripiegata a mare sotto il peso della speculazione edilizia ed industriale.  In un Paese come il nostro — vittima dei più ingiustificato collasso e degrado territoriale, che è costato alla comunità oltre 100 mila miliardi in trent'anni, con il 47% dei Comuni interessati da dissesti e con alluvioni ormai trimestrali — vi è un numero di geologi di Stato inferiore a quello di qualunque Paese sottosviluppato; mentre il piano decennale per la difesa del suolo, promosso nel 1972 dalla «Commissione De Marchi» e la legge sui Parchi Nazionali sono stati puntualmente disattesi e accantonati da tutti i quaranta governi che si sono succeduti nei trentasette anni di democrazia parlamentare.  Seveso, Manfredonia, Marghera, Porto Torres, Melili, Ciriè, Scarlino, Brindisi, con il loro emblematico tributo di centinaia di vite umane e di migliaia di patologie irreversibili, rappresentano un tragico bilancio di «cronaca nera ambientale»» la cui responsabilità politica, sociale ed umana va addebitata all'intera classe politica governativa.  Troppe sono ormai le macroscopiche arretratezze che producono guasti, dissesto, degrado, costi e perdite, spesso determinanti per la nostra crisi economica. Come troppe sono le omertà e le complicità del governo centrale e delle amministrazioni locali in favore degli speculatori e degli inquinatori di ogni ordine e grado.  Il MSI-DN — sensibile alle istanze, alle domande, alle aspirazioni del popolo italiano verso un ritorno a modelli di vita e di esistenza in sintonia con le leggi della natura e soprattutto convinto che il dissesto del territorio e dell'ambiente incidono fortemente sulla crisi economica e sociale in atto — nel disegnare il proprio «quadro» politico e progettuale per gli anni '80, si impegna ad ogni livello, con serietà e concretezza di intenti, ad una maggiore e più incisiva azione politica per il risanamento e la tutela dell'ambiente naturale e per il miglioramento della qualità della vita.  IL MSI-DN, primo ed unico fra tutti i partiti italiani a dare seguito alla direttiva della CEE del febbraio 1982, ha già presentato alla Camera dei deputati una proposta di legge per la introduzione nel patrimonio legislativo dell'istituto della «valutazione di impatto ambientale», cioè una normativa — già da tempo attuata in quasi tutti i Paesi occidentali — che preventivamente calcoli l'impatto sull'ambiente delle opere e delle strutture suscettibili di arrecare notevoli ripercussioni su di esso. Saranno presto presentate proposte di legge per:  — regolamentare l'emergente fenomeno dello smaltimento e del riciclaggio dei rifiuti solidi urbani e industriali.  — una normativa anti-inquinamento che comprenda ed armonizzi la miriade di provvedimenti relativi all'atmosfera, ai terreni di città e di campagna, alle acque dolci superficiali e sotterranee, alle acque marine.  — una legge-quadro per la difesa della fauna e della flora, con particolare e più incisivo riferimento all'abolizione delle pratiche di vivisezione;  — una proposta di legge-quadro per la tutela, la disciplina e gli usi urbanistici del territorio, che riordini le diverse competenze e le coordini con le legislazioni regionali.  Il MSI DN si sta impegnando, inoltre, affinché non siano più concesse proroghe alla Legge Merli sugli inquinamenti idrici perché venga data immediata attuazione al D.P. n. 400 dell'8.6.1982 per la limitazione del tenore di zolfo nei detersivi e perché vengano definitivamente varate le leggi sui parchi nazionali, sulla difesa del suolo e sulla regolamentazione delle cave e delle torbiere.  La cultura oltre la crisi.  II MSI-DN continua a dare rilievo ed anzi priorità ai problemi della cultura e un impegno ancora maggiore intende svolgere per far si che i valori per i quali combatte si arricchiscano di contenuti che, aggiornando la nostra tradizione dottrinale, la proiettino verso il futuro. Combattiamo non solo come punto d'approdo di un «retaggio», ma come moderno modello di pensiero. Questo è appunto il compito primario della nostra cultura: tradurre in proposizioni politiche e attuali i valori eterni dello spirito, cosi inducendo a rivivere ciò che è sempre valido, nel filone di quella «rivoluzione conservatrice» che è creazione concettuale di fatti nuovi, meritevoli a loro volta di essere conservati. I"" AI senso possiamo ben dire che veniamo da lontano e che ci sentiamo sicuri di poter andare lontano; e che abbiamo UNA «nostra» concezione dell'uomo e dei mondo.  Le discipline che per quasi due secoli hanno ispirato la cultura europea traendo origine dall'illuminismo e dal materialismo, il preteso scientismo che ha sonetto il dottrinarismo di sinistra, l'ideologismo che ha deviato dalla storia l'arte politica, sono al tramonto. La cultura di destra, difronte alla loro carenza di creatività individuale, di fantasia, di approfondimento spirituale e interiore; difronte al deteriore sociologismo che tenta di spiegare con i fattori economici i processi storici e la natura umana; difronte ai livellamenti e alle massificazioni che hanno appiattito verso il basso la vita, rivendica la centralità dell'uomo nell'universo e la sua preminente spiritualità.  L'umanesimo, nell'accezione che ne diede Giovanni Gentile, traendo da Vico motivi ispiratori e interpretativi, è per noi regola di tutte le cose. E poiché l'umanità non può essere capita ed esaudita se non nell'unità dei suoi elementi compostivi, l'uomo, per noi, si riscatta dal frammentarismo per ricostruirsi in quel tipo di uomo integrale che la classicità romana ci ha tramandato e che la dottrina fascista ha postulato nelle sue sintesi più alte e nobili.  LA nostra cultura rigetta l'utopia. Rigetta le palingenesi schematizzate del liberalismo e del socialismo, le illusioni egualitarie, gli schemi universalistici ragionati a tavolino e avulsi dalla storia, dalle tradizioni, dalle esperienze di un POPOLO. La nostra è cultura del reale, vede la società e l'uomo come sono e non come si vorrebbe che fossero, e da QUESTA realtà parte per migliorare il mondo con l'ottimismo della volontà.  Il nostro realismo non scade però nel positivismo, poiché crede che al reale, anche, appartenga il mondo dei miti. Il mito sollecita la storia più della ragione. Dal mito nasce l'ideale. Ma anche la filosofia del mito noi la leggiamo italianamente e le «radici» le cogliamo e riaffermiamo — pur senza nulla togliere al valore delle tradizioni di altri popoli e di altre culture dell'area europea — nel peculiare filone di esperienze che parte dalla Romanità — e giunge sino al Ventennio.  L'arte, la letteratura, la storiografia, le ricerche scientifiche, non possono prescindere da! senso dello Stato, sempre ché io Stato sia concepito in termini etici e metagiuridici. La crisi della società italiana oggi non i crisi dello Stato, ma dell'assenza dello Stato. La nostra battaglia culturale intende ridare allo Stato la funzione interpretativa e rappresentativa dell'esistenza storica del popolo. Postula perciò la partecipazione di tutti cittadini alla cosa pubblica, dentro un ordine corporativo che assegni a ciascuno un lavoro e regoli le gerarchie sulla base delle competenze e delle capacità.  In questo quadro Giovanni Gentile concepì il lavoratore come operatore di cultura e lo rese partecipe di quel regno dello spirito «dove il mondo è quello che egli crea pensando».  Alla cultura di destra non mancano per altro ascendenze qualificanti. Da circa un secolo hanno guadagnato dignità di sapere le dottrine volontaristiche e vitalistiche che ispirano molti nostri postulaci. Appartengono anche ad ESSE alcune nostre venature idealistiche, non foss'altro che per l'azione di rottura esercitata dall'idealismo sugli indirizzi positivistici e antimetafisici che avevano dominato l'Ottocento.  Ma quand'anche dovessimo convenire sull'autonomia e sull'indivisibilità della cultura in quanto depositarla e custode di valori perenni, resterebbe sempre il fatto che proprio quegli attributi sono difesi solo da noi dalle invadenti prevaricazioni delle sinistre. Si pensi alle teorie che vorrebbero isolare nell'attualità l'indagine storica, sociologica, letteraria, per spezzare a tutto vantaggio della cultura di sinistra, l'indissolubile processo del tempo che è passato-presente-futuro. Dove, se non tra noi, tesi del genere incontrano gli scudi difensivi dell'unitaria continuità di quel processo? La cultura di destra supera cosi la sua medesima continuità di quel processo? La cultura di destra supera cosi la sua medesima etichettatura delimitatrice e si fa veridica appunto perché, ne) tempo e nello spazio, si accompagna con la ininterrotta, universale storia del pensiero.  Affidiamo soprattutto ai giovani questi concetti perché ne facciano oggetto di studi, di letture, di riflessione illuminata dalla fede. Nel flusso delle generazioni, la cultura deve tornare a tramandare quanto non è perituro. La cinghia di trasmissione si chiama giovinezza.  In realtà, anche per la cultura, si può constatare quello che tanti nostri pensatori — italiani ed europei — avevano intravisto, sin dal periodo tra la fine dell'Ottocento e l'avvento del secolo nuovo e, ancora più incisivamente, nella fase tra le due guerre mondiali: da Sombart a Spengler, da Evola a Guenon, la «grande crisi» è stata individuata nei suoi lineamenti essenziali e nei suoi contenuti di fondo, anche esistenziali.  E quindi è sul nostro versante, in termini culturali — e ideali e spirituali, dunque — oltre che istituzionali, politici e sociali, che la risposta può essere completa ed organica, davvero risolutiva. Tale da indicare tutta una «linea di vetta» di speranza e di riscatto a fronte del disperato naufragio altrui.  Speranza per i giovani.  Da sempre, fin dai tempi della sua fondazione, il MSI-DN si è rivolto alle giovani generazioni con particolare attenzione e parlando un linguaggio sincero e disinteressato, realisticamente duro quando le circostanze lo richiedevano ma sempre carico di onestà intellettuale, scevro di ipocrite promesse clientelari, denso di autentici richiami ideali.  A maggior ragione, e con ben più evidente credibilità, lo fa oggi che proprio i giovani pagano, in termini ideali come in termini materiali, il costo più alto ed intollerabile della dissennata politica operata in Italia nel dopoguerra.  Il MSI-DN si rivolge dunque alle giovani generazioni indicando immediati interventi per sanare le tante piaghe che le affliggono, ma soprattutto prospettando un'Italia nuova fondata su un diverso modo di organizzare la società, un nuovo ordine economico e sociale, un più giusto e limpido e nobile stile di vita.  All’Italietta di Fanfani come di Berlinguer, in cui i giovani costituiscono nei fatti soprattutto un vasto serbatoio cui attingere voti per perpetuare una gerontocrazia corrotta quanto inamovibile ed in cui ai giovani null'altro si offre se non le passeggere illusioni del consumismo ed i falsi miti del liberalcapitalismo «americano» e del socialismo «sovietico», il MSI-DN vuoi sostituire una Patria che non rinneghi le sue Tradizioni europee e che non si ricordi di essere tate solo in occasione dei mondiali di calcio; che incoraggi e premi l'onestà e non la furbizia, la capacità e non la raccomandazione, lo spirito di sacrificio e l'esempio e non il menefreghismo, il coraggio e non la viltà, il lavoro produttivo in tutte le sue forme e non il parassitismo e l'assistenzialismo di regime.  Un'Italia mille miglia lontana da quella «nata dalla Resistenza» cosi come si è configurata soprattutto nell'ultimo decennio e alla quale solo il MSI-DN è totalmente estraneo. Quella attuale è un'Italia vecchia che ha spento nelle giovani generazioni ogni tensione ideale senza nemmeno garantire quei benefici di carattere materiale tante volte promessi dalla ipocrisia democratica.  PER L'OCCUPAZIONE.  a) La riforma della scuola per garantire una adeguata preparazione tecnico-professionale ai giovani che non hanno intenzione di conseguire una laurea e che quindi necessitano di un bagaglio di conoscenze reali, suffragate da un minimo di tirocinio pratico, per entrare nel mondo del lavoro, appare come la prima tappa da percorrere per avviare a soluzione il problema della disoccupazione in specie intellettuale: oggi la scuola e l'università non forniscono più ne tecnici ne professionisti qualificati, ma unicamente centinaia di migliaia di diplomati e laureati alla ricerca di un «posto» qualsiasi anziché del naturale impiego delle conoscenze acquisite con lo studio.  b) La soppressione della fallimentare legge 285, la revisione dei criteri operativi degli uffici di collocamento e dei meccanismi di selezione dei concorsi pubblici, la incentivazione da parte dello Stato, delle Regioni e degli Enti Locali di cooperative giovanili operanti nei settori del terziario, dell'agricoltura e dei servizi, rappresentano un secondo importante momento per arginare la marea montante dei giovani senza lavoro, che sarà tuttavia debellata unicamente rilanciando la produzione nazionale secondo quei criteri che il MSI DN indica, nel presente programma, nella parte dedicata alla crisi socioeconomica.  c) La soppressione della leva militare e l'istituzione di un Esercito volontario su basi professionali appare in questo contesto indispensabile non solo per motivi eticopolitici (la reale difesa della Patria), ma anche per consentire di intraprendere la carriera militare godendo ad ogni livello gerarchico di una equa retribuzione e di un soddisfacente stato sociale Inoltre l'abolizione della naia renderebbe più celere l'inserimento nel mondo del lavoro eliminando l'anno in cui i giovani sono «parcheggiati» nelle FF.AA. con gravi ripercussioni sulle possibilità di trovare lavoro.  PER una migliore qualità della vita  a) II rispetto da parte dello Stato dell'elementare dovere di garantire a tutti i cittadini, ed in specie ai più giovani ed ai meno abbienti, oltre al lavoro, anche un tetto appare al MSI-DN non più eludibile. A tal fine il MSI propone una serie di provvedimenti (in specie la modifica della legge sull'equo canone, il rilancio dell'edilizia popolare, l'introduzione di cospicue facilitazioni per le giovani coppie nell'acquisto della casa) atti ad alleviare la drammatica crisi degli alloggi che ha reso l'Italia simile ai paesi socialisti in cui la coabitazione è un dato sociale scontato.  b) Non meno importante appare al MSI-DN la necessità di predisporre un organico piano di intervento, a livello nazionale e regionale, per dotare le giovani generazioni di strutture sociali, sportive e ricreative di massa.  e) Infine, per fronteggiare l'epidemica diffusione della droga tra le giovani generazioni, il MSI propone: di considerare la droga come un male sociale; di realizzare le strutture adeguate alla riabilitazione civile e sociale del tossicodipendente e di dare grande rilievo alla sua salvezza, fino a predisporne l'obbligatorietà; di punire durissimamente gli spacciatori ed i produttori di sostanze stupefacenti.  D molo della donna.  Un sguardo proiettato nel futuro nell'ottica dei principi ben saldi, uno sguardo di modernità ed attualità nell’interpretazione delle istanze emergenti: questo il senso della presenza femminile nel MSI-DN degli anni '80.  Il «femminismo» arrabbiato ha concluso il suo ciclo, il tramonto delle ideologie di sinistra e il franamento di tutti i movimenti nati sotto la loro egida, sgretolati sotto il peso dei falsi miti e soprattutto della loro posizione antitetica all'ordine naturale delle cose, hanno scoperto ampi spazi politici a tutte quelle donne (e sono la maggioranza) che, interpretando il rapporto tra i due sessi in termini di complementarietà, intendono rivendicare un toro ruolo di autonomia nel lavoro, qualunque esso sia, come soggetto sociale.  Sulla base di questi presupposti nel settembre scorso il MSI-DN ha depositato in Parlamento 80.000 firme raccolte in tutta Italia per la presentazione di una proposta di legge di iniziativa popolare concernente l'assegno mensile alle casalinghe. Non una «trovata ipocrita e reazionaria» (Avanti 31.10.82, p. 7) bensì una proposta politica a tutela della famiglia e, m primo luogo, della dignità della donna; una proposta che ha preso in contropiede le sinistre, le quali, battute sul tempo e sulla organizzazione, sostengono ora di intendere il «salario della casalinga» in termini di «ricchezza reale, case, verde e servizi gratuiti». Quasi che i «beni reali» su menzionati siano fruibili solo da una utenza femminile e non, come invece deve essere, dall'intera collettività. Sarebbe assurdo, infatti, chiedere all'operaio, all'impiegato o al pensionato di convenire il suo «salario reale» (stipendio) in un «salario diversificato» (per es.: circoli ricreativi, impianti sportivi, ecc .)!  La «nostra» donna, la donna come la intende il MSI-DN, è impegnata nel conseguimento di un modello di società i cui ruoli differenziati abbiano concrete possibilità di esistere; in un recupero del ruolo della donna in alternativa sia alle schematizzazioni clericali sia alle strumentalizzazioni  pseudo-progressiste.  Presupposto di tale impegno sono: la lotta al parassitismo; all'assistenzialismo; al clientelismo; all'inefficienza produttiva; all'assenteismo, tutti mali endemici della odierna «democrazia»; individuazione dell'area attuate di lavoro e di quella realmente reperibile, per suddividerla fra cittadini (donne e uomini) che abbiano volontà e capacità nei diversi settori produttivi.  È una impegnativa operazione, soprattutto culturale, che passa attraverso il recupero di una etica del lavoro e nel lavoro, basata sulla selezione e catalogazione dei soggetti produttivi .o potenzialmente tali; una neo-socialità, che caratterizza il polo sociale di destra, laico nella valenza di «non clericale» e ad un tempo in sintonia spirituale con il vero mondo cattolico per taluni aspetti fondamentali della dottrina sociale della Chiesa (ruolo della famiglia nella società, concezione etica del lavoro, pacificazione economica fra le categorie produttive ecc.). Un ampio spazio politico coincidente con ampi spazi sociali di opinione, che dalia fase meditativa del «riflusso» possono e debbono trarre nuovo vigore per ritrovare, liberi da complessi, i valori fondamentali dell'individuo.  La componente femminile del MSI-DN crede fermamente nella partecipazione creativa della donna per rifondare lo Stato: una partecipazione-movimento attraverso associazioni di base per affrontare i problemi, del lavoro domestico ed extradomestico; del bene casa; del carovita; dell'assistenza; della sanità; degli handicappati; della scuola; dei servizi sociali; della professionalità; della emigrazione.  La Segreteria politica per i problemi della donna è impegnata nella promozione e costituzione dei CIDD (Centri di informazione dei diritti della donna) come luoghi di incontro — studio-informazione ~ non solo delle donne ma di quanti hanno interesse alla «questione femminile».  I CIDD avranno una organizzazione nazionale, regionale e comunale e saranno dotati di strutture di supporto per un completo accesso alla giustizia da parte delle donne.  Tempo libero e sport.  Lo sbandamento delle coscienze di fronte ai fenomeni della corruzione generalizzata nei centri di potere, delle lottizzazioni selvagge, della criminalità organizzata, del terrorismo, dello sfascio economico e sociale, ed, in genere, di fronte a tutte le forme in cui si manifesta la crisi del sistema, ha determinato la profonda, ormai insanabile, spaccatura tra le strutture legali del regime e la realtà sociale, sia collettiva che individuale.  Il «riflusso nel privato», a ben vedere, altro non è che il rifiuto di frange sempre più consistenti di cittadini nei confronti di tutta la intelaiatura organizzativa del sistema dominante, afflitto da una progressiva carenza di rappresentatività rispetto agli amministrati.  È questa la situazione di fatto che si pone all'origine del crescente interesse delle organizzazioni politiche verso i problemi delle «comunicazioni di massa» e verso le «attività del tempo libero», gli uni e le altre identificati come mezzi di rilevante ausilio nel tentativo di sanare la spaccatura di cui si è detto.  In questo quadro tutta la problematica dei «mass-media» (monopolio RAI-TV, emittenza privata televisiva e radiofonica, editoria, ecc.), viene costantemente affrontata con la scoperta intenzione di assicurare al regime, in spregio ad ogni libertà di coscienza, il controllo più soffocante ed esclusivo della informazione.  In materia la posizione del MSI-DN si colloca su una linea di intransigente difesa della libertà di informazione. contro tutti i monopoli e gli oligopoli esistenti.  Sostegno, quindi, deciso e senza riserve a tutta la emittenza privata, televisiva, radiofonica ed. editoriale, dura opposizione alla concezione «localistica» imposta dal Regime, difesa in concreto del pluralismo della informazione come indispensabile presupposto per la realizzazione dell'alternativa al sistema di cui il Movimento è propugnatore.  Allo stesso modo è chiaro che una politica del «tempo libero» affidata ai partiti di regime assume il significato gattopardesco di recuperare al sistema, sia pure attraverso le forme mistificatorie del disimpegno politico e culturale, quella parte della collettività nazionale che sempre meno si riconosce nelle forze politiche egemoni.  In siffatte condizioni una forza di alternativa, come il MSI-DN, deve caratterizzare il proprio impegno in questi settori con la costante sottolineatura degli enormi guasti iene sono all'origine del riflusso (e che, senza residui, sono tutti addebitateli ad un sistema corrotto e superato dai tempi) e, per converso, con la indicazione delle nuove realtà costituzionali e sociali che il Partito propone come unico possibile e positivo sbocco della crisi.  IN altri e riassuntivi termini, se il Regime cerca di utilizzare la problematica dei «mass-media» e del «tempo libero» per ricucire lo «strappo» fra paese legale e paese reale, è compito e proposito del MSI-DN cogliere gli spazi che gli errori e le contraddizioni degli avversari offrono a questo proposito, per rendere sempre più concreto e manifesto il senso della battaglia di alternativa e le sue obiettive possibilità di successo.  In questo quadro si colloca anche la linea programmatica del Movimento per lo sport e l'attività motoria, nella consapevolezza delta enorme funzione sociale della pratica sportiva, specie per i giovani, intesa come fondamentale strumento di elevazione morale e fisica del cittadino. Sono diretta conseguenza di tale concezione il sostegno e la difesa dell'autonomia del movimento sportivo italiano e delle sue strutture portanti (CONI, Federazioni, Enti di Promozione e società sportive), contro i ricorrenti tentativi di burocratizzazione e di strumentalizzazione politica e sindacale che nemmeno la recente Conferenza Nazionale dello Sport ha scongiurato.  Lo sport italiano deve essere affrancato da tutte le forme di rapina fiscale che ancora ne frenano lo sviluppo (i recenti decreti Fanfani contengono solo un timido ed insufficiente segnale in favore di un equo trattamento fiscale dello sport) e lo Stato e gli Enti locali debbono assicurare a tutti i cittadini (anche qui con prioritaria scelta rispetto ai ridicoli «effimeri» di cui si è detto) le strutture di base per la pratica delle attività motorie.  // MSI-DN, su queste linee, sa di essere interprete fedele del mondo dello sport e delle sue legittime aspirazioni. Rinnova pertanto il suo impegno a difendere l'autonomia e {'originalità strutturale ed organizzativa dello sport italiano.  Orientamenti di politica estera.  II fattore KGB è divenuto di rilevanza prioritaria delle valutazioni di politica estera, da quando il suo Capo, Andropov, è divenuto il nuovo leader del Cremlino.  Mosca ha cosi definitivamente approvata, premiandola. una politica, che attraverso il KOB, ha portato la Russia Sovietica ad impegnarsi in ogni parte del mondo, con una impostazione espansionistica ed imperialista, con strumenti i più spregiudicati e pericolosi, compiendo spaventosi bagni di sangue ed autentici genocidi.  La continuità di tale linea, affonda ormai nella storia; ha sempre avuto come elemento portante, l'opera della polizia segreta da Stalin a Beria, da Kruscev a Breznev.  Questa è ormai una constatazione, che oggi trova per la prima volta, purtroppo, un suo agghiacciante riconoscimento, perché è lo stesso KOB che gestisce in prima persona il potere in Russia. Questa è una premessa importante e di fondo per capire, il conservatorismo di Mosca, la chiusura ad ogni libertà all'interno, ma soprattutto al di là di formule e di propaganda, quanto sia determinato e grave per il mondo e per la pace. Fazione internazionale, che oggi viene condotta da Andropov. Ogni sua mossa e le sue iniziative vanno interpretate in questo contesto, altrimenti si possono commettere errori esiziali per l'Europa e per l'Occidente.  L'altro elemento, che vale sempre come premessa, è quello militare; la superiorità, la incredibile superiorità militare sovietica, specie nelle armi di teatro, che la cosiddetta distensione ha consentito, e che oggi condiziona la sopravvivenza stessa della nostra Patria. 1200 testate di missili «SS 20» sovietici che in pochi minuti possono distruggere il nostro Continente, sono i riferimenti, nella realtà, contro i quali debbono operare, nella difesa e nella sicurezza, gli uomini che guidano i Paesi dell'Occidente.  Non dobbiamo dimenticare che i massacri di Budapest, cosi come tutte le repressioni da Potsdam, Danzica, Berlino, Praga per giungere sino alla Polonia e a Kabul, sono state organizzate ed eseguite dal KGB, cosi come i movimenti di liberazione nazionale ed i campi di addestramento del terrorismo internazionale, per giungere agli ultimi episodi clamorosamente scoperti, dall'attentato al Papa e alla pista bulgara. Sono trame, che hanno punto di partenza Mosca ma che si diramano in ogni Continente e che via hanno le loro terribili manifestazioni nelle Brigate Rosse in Italia o nell'ETA in Spagna, nell'IRA o nella RAF in Germania o nell'OLP di Arafat o in Gheddafi e in Menghistu in Etiopia, o nello Yemen del Sud o in Angola o a Cuba; ovunque sia giunto il comunismo internazionale.  Il fattore KGB costituisce quindi l'elemento di maggior pericolo per l'umanità e va affrontato, non con i cedimenti e la rassegnazione fatalistica; è un fattore politico-militare, che va affrontato in termini politici e militari di emergenza internazionale. Non siamo noi Occidente che scegliamo l'attacco: siamo noi Occidente che dobbiamo operare per costruire la nostra difesa. U compromesso storico internazionale non ha più senso, se non si vuole la fine della pace e la vittoria dell'imperialismo sovietico.  Il fattore KGB è la destabilizzazione, è la fine degli equilibri della pace; colpisce a morte la nostra alleanza e gli interessi dell'Italia ed è il Capo del Cremlino, e questo fatto toglie qualsiasi dubbio alla falsa propaganda pacifista a senso unico.  LA nostra deve ESSERE la politica della fermezza, della denuncia e della rottura con il terrorismo internazionale;  la politica che accerti la verità e le sicure responsabilità, le perverse e spaventose finalità dell'imperialismo sovietico.  Cosi si delineano le nostre indicazioni di politica estera, per la difesa e per la sicurezza e una scelta irreversibile DI civiltà: l'Occidente.  Nell'Occidente dobbiamo svolgere una politica dell'Europa e per l'Europa.  È stato ricordato da più parti, che viviamo in un'epoca di profonde trasformazioni, di rapide e talvolta imprevedibili evoluzioni degli scenari internazionali. L'era delle grandi certezze e delle sicure garanzie, sembra conclusa, ed il vecchio ordine mondiale fondato su saldi equilibri geopolitici, costituisce appena un ricordo del passato; ma il nuovo ordine stenta ad apparire. E questo è uno dei grandi traguardi di una impostazione essenziale: affidare la sicurezza agli equilibri esistenti, ma svolgere, nel quadro delle alleanze, un ruolo di nuova forza, di più alto prestigio, per l'Italia e per l'Europa.  I rapporti tra Europa e Stati Uniti d'America sono il fatto centrale di questa politica.  Vi sono stati grandi mutamenti negli Stati Uniti dopo le elezioni del 1980; Reagan alla Casa Bianca, pur tra molte difficoltà, ha significato — al di là del dato elettorale — l'impegno di un rinnovamento dell'America nel senso di una restaurazione di certi suoi valori tradizionali e soprattutto per l'allargamento dell'area della libertà del mondo in faccia all'imperialismo sovietico.  Reagan non è mai stato un «centrista» o un devoto ai compromessi. Egli cerca di fare una sua politica con deterrenti e ritorsioni, non lasciando sempre la terribile iniziativa all'avversario. Tra le sue più rilevanti occasioni di politica estera, ricordiamo l'appello di Reagan fatto a Londra davanti al Parlamento Britannico, per una crociata ideologico-economica destinata, secondo il Presidente degli Stati Uniti, a consegnare IL marxismo-leninismo atte ceneri spente della storia.  L'altra occasione fu sottolineata dalla tribuna dell'ONU, durante la rituale maratona sul disarmo, quando Reagan ha sostenuto la condanna del comunismo, come tirannia ed atrocità, con l'accusa al movimento pacifista europeo di essere manipolato da Mosca, e con il ripudio della cosiddetta distensione, che in un decennio ha consentito all'URSS il più massiccio riarmo della storia.  È su questi punti che occorre decidere senza doppi giochi, è su questa strategia che occorre il confronto serio tra Europa e America.  Vi sono certamente anche contraddizioni tattiche, nel contingente, da parte americana. Vi sono anche egoismi e confusioni. L'Europa deve contrastare e combattere tutto ciò, ma questo non toglie ne affievolisce la volontà di contrapporsi con decisione al pericolo incombente del comunismo.  Noi che crediamo in una politica estera come fatto ED espressione di vita, talvolta come necessità, ma sempre, come abbiamo già detto, quale scelta di civiltà — e mai di sudditanza a chicchessia — vogliamo una dura contrapposizione alla Unione Sovietica, il ristabilimento degli equilibri, e contro ogni manovra propagandistica abbiamo chiaramente voluto «('opzione zero».  Ma tale deve essere; sono false le proposizioni di riduzioni o di moratoria o di trasferimento dei missili «SS 20» perché lascerebbero inalterate la spaventosa supremazia sovietica che è rapportabile da 6 a 1 per i vettori e a 5 a 1 per le testate, cosi da potere distruggere di un colpo 1'85 per cento dell'Europa, Italia compre.  Dobbiamo avere la possibilità di difendere noi stessi, difendere la nostra Patria, difendere i nostri figli.  Questa è la politica della pace nella sicurezza, per non finire tra le colonie e gli schiavi dei Paesi dell'Est.  Attenzione dunque, ai contrasti che esistono; politica dunque di sincerità, di chiarezza se occorre e quando occorre anche di fermezza con gli Stati Uniti ma nessun cedimento alle tentazioni terzomondiste o neutraliste.  Confermiamo pertanto, la decisione favorevole per la installazione dei missili «Pershing» e «Cruise» nell'Europa occidentale contro la prepotenza ed il predominio nucleare di «teatro di Mosca» e ciò contro ogni mistificazione cosiddetta pacifista.  L'Occidente non può rimanere inerte e vile quando popoli indipendenti vengono colpiti e travolti o quando i popoli dell'Est si ribellano alla oppressione comunista. È in questi casi che la politica estera non può restare immobile, ed è in tali occasioni che America ed Europa debbono, con immediatezza e con lealtà dare vita ad un'azione comune di ritorsione, diplomatica, economica e politica, in ogni sede internazionale e con ogni forma di pressione, per fermare la mano di Mosca.  Nelle istituzioni attuali, ciò diciamo in particolare per l'Afghanistan e per la Polonia.  II ruolo dell'Europa.  Tre grandi direttrici debbono essere assegnate all'Europa, per una sua politica originale e tale da affermare il suo primato nella Alleanza Atlantica.  — Il Mediterraneo ed il Medio Oriente  — Il Terzo Mondo.  — L'America Latina  ' L'Italia è nel Mediterraneo, chiamata da sempre nella storia, ad esercitare una sua funzione di eccezionale valore Deve però conoscere le sue opzioni e deve trovare la sua via: allearsi con i popoli arabi del Bacino Mediterraneo, con una programmazione politica ed economica. Deve isolare definitivamente Gheddafi, con il quale troppe volte la Farnesina, stringe rapporti di connivenza e di concorso nei delitti che lui compie, e di compromesso negli accordi che Gheddafi attua con l'Unione Sovietica.  Nel Medio Oriente concordiamo con lo sforzo imponente della missione Habib e con il piano Reagan  Una patria per Israele, una patria per i palestinesi; netta condanna per ogni violenza, che trova Arafat quale campione dei più efferati delitti. Atto di particolare stima ed ammirazione per il nuovo Libano, e per il suo Presidente, un solenne ringraziamento ai nostri soldati del corpo di spedizione, e un appello affinché tutte le forze militari straniere vengano espulse dal Libano, finalmente libero e sovrano. Auspichiamo una vasta politica di intesa con gli Stati del Medio Oriente, dove l'influenza dell'Europa può essere di grande rilievo, se si attuasse un piano di accordi economici e di scambio e riciclaggio tra la nostra tecnologia e il petrolio.  PER l'Africa va finalmente attuata, con precisa considerazione, la politica di cooperazione e di sviluppo, che costituisce il netto superamento dell'assistenzialismo contingente, e che assumerà, se ben condotta, proporzioni enormi nelle strutture e nel progresso civile e sociale con benefici incalcolabili per l'Africa e per l'Europa.  Anche la penetrazione sovietica verrà cosi inevitabilmente annullata.  America LATINA — Può essere considerata la vera politica di espansione dell'Europa e dell'Italia per gli anni '80. In quelle terre vivono milioni di cittadini italiani e decine di milioni di oriundi italiani. Nei Parlamenti di quei paesi si inneggia alla Storia d'Italia e al contributo dato in ogni tempo dagli italiani; la lingua, la cultura, la grandiosità delle opere, il genio italiano, sono rispettati e riconosciuti.  Tutti i paesi dell'America Latina, attendono l'Italia, la Spagna, l'Europa,  Noi chiediamo con decisione di affrontare questa strada, di rapporti economici e commerciali, ma anche di alleanze politiche. Un'alleanza politica per l’Europa e per l'Occidente.  Se vogliamo l'Europa libera, senza sudditanze, con una sua funzione essenziale, l'Europa deve essere forte, in tutti i sensi.  Ma perché questo sia, il nostro Continente deve essere capace di alleanza con un mondo, quello latino-americano, che gli è congeniale per sentimenti e per cultura e tradizione e per i profondi interessi, di varia natura, che determina. Creiamo il ponte Europa-America Latina, il sistema Europa-America Latina, nello schieramento occidentale  E lo potremo fare, e lo diciamo con orgoglio e fierezza, per merito degli italiani all'estero, che il nostro governo ha tentato, per troppo tempo, vergognosamente e proditoriamente, di cancellare dalla nostra Comunità Nazionale  Solo cosi non vi sarà il tramonto del!'«Idea Europa» e l'Europa non resterà una entità mercantile.  L'Europa, che noi vogliamo compiutamente integrata, da Spagna a Portogallo, in attesa di essere la grande Europa Unita, con i popoli oggi ancora separati dell'Est, riprenderà su questa via, il cammino assegnatele in ogni tempo:  i suoi popoli non saranno gregari, ma ancora una volta protagonisti della storia.  I COMITATI TRICOLORE.  II «Comitato Tricolore degli Italiani del Mondo» (CTIM) ha origine dall'interesse che il Partito ha sempre avuto per gli italiani all'estero. Fu costituito ufficialmente nel 1968,per venire incontro alla esigenza di rendere più proficua la nostra presenza fra le collettività italiane all'estero, per agevolare i contatti con le autorità ed i governi locali, per  permettere il nostro inserimento negli enti e istituzioni nazionali e regionali che si occupano di emigrazione.  * « *  II CTIM è legalmente riconosciuto come associazione di emigrati in Belgio, Francia, Germania, Uruguay e Argentina.  È ufficialmente riconosciuto in Svizzera, Olanda, Bolivia, Brasile, Cile, Panama, Stati Uniti, Australia, Canada,  Gran Bretagna, Nigeria, Perù, Spagna, Sud Africa e Venezuela.  * * *  La sua attuale struttura è: Segretario Generale, Direttivo Centrale, Consulta degli italiani all'estero. Delegazioni, Federazioni, circoli o sezioni e corrispondenti.  Dopo anni di discriminazioni e di battaglie, oggi il CTIM è a parità con le altre associazioni; invitato a tutte le riunioni del MAE, fa parte della Commissione prevista dalla legge n. 416 del 5 giugno 1981, istituita per accertare la sussistenza dei requisiti di ammissione ai contributi per la stampa italiana all'estero, fa parte del Direttivo della neo-costituita Federazione Unitaria della Stampa Italiana all'Estero (F.U.S.I.E.), viene invitato alle Conferenze Regionali sui problemi della emigrazione, il suo Segretario Generale è stato invitato alle conferenze tenute sul voto all'estero dai Lyons e dall'Associazione Nazionale Alpini.  È presente nei Comitati di Assistenza Consolare in tutti i Paesi dove sono stati costituiti. Il CTIM fa parte altresì  della Commissione Federale Consultiva degli stranieri in Svizzera.  * * «  LE principali attività svolte dal CTIM nel corso dei quattordici anni di vita sono: le Assemblee Generali nel novembre del 1970, nel gennaio 1973, nel febbraio 1975, nel gennaio 1977, nell'ottobre del 1979 e la sesta nel febbraio del 1982.  II CTIM fra te sue principali attività, annovera anche la Giornata della Stampa nazionale, della Stampa anticomunista in emigrazione e la Giornata europea in emigrazione e ha partecipato alla raccolta delle firme per la petizione popolare contro il terrorismo.  Il CTIM ha sempre contribuito con iniziative varie in Italia e all'estero a tutte le campagne elettorali del Partito in particolare con i sei treni tricolore del 1972 dalla Germania. Belgio e Svizzera e le altre iniziative di propaganda su 96 treni da tutta Europa; con quelli della Svizzera per le elezioni del giugno 1975 e gli altri di vari Paesi europei per le elezioni del 20 giugno 1976.  Nel 1974 dette un apporto notevole alle elezioni regionali della Sardegna con manifestazioni m varie località isolane.  Nuove proposte di legge presentate alla Camera dei Deputati  PROPOSTA DI LEGGE N. 1122 — presentata il 9 febbraio 1977 «Divieto di cancellazione dalla LISTE elettorali e reiscrizione di ufficio dei cittadini italiani emigrati all'estero».  (Approvata)  * * *  PROPOSTA di legge n. 84 — presentata il 20 giugno 1979 «Norme per l'esercizio del diritto di voto dei cittadini italiani all'estero».  (Approvata i» Commissione il 14 luglio 1982, in calendario dei lavori della Camera)  * * *  PROPOSTA DI LEGGE n. 85 — presentata il 20 giugno 1979 «Censimento generale degli italiani all'estero».  (In Commissione legislativa)  * * *  Proposta di legge n. 98 — presentata il 20 giugno 1979 «Commissione parlamentare d'inchiesta sulla mancata reiscrizione di ufficio nelle liste elettorali degli italiani all'estero e per accertare le irregolarità e le responsabilità che possono aver impedito nella consultazione per il Parlamento Europeo l'esercizio de! voto agli italiani residenti nei paesi della Comunità europea».  (In Commissione)  * * *  PROPOSTA DI legge N. 155 — presentata il 20 giugno 1979 «Estensione del trattamento di pensione sociale ai cittadini italiani residenti all'estero».  (In Commissione Lavoro)  * * *  PROPOSTA DI legge N. 668 — presentata il 4 ottobre 1979 «Integrazione della legge 2 aprite 1968 n. 482, concernente l'assunzione obbligatoria presso le pubbliche amministrazioni e le aziende private dei lavoratori che hanno prestato lavoro subordinato all'estero».  (In Commissione)  * * *  PROPOSTA di LEGGE N. 993 — presentata il 20 novembre 1979 «Costituzione all'estero dei Comitati consolari per la emigrazione italiana».  (IN Commissione)  * * *  PROPOSTA DI legge n. 1227 — presentata il 4 gennaio 1980 «Tutela dei lavoratori italiani dipendenti da imprese italiane operanti all'estero con partecipazione di capitale statale italiano».  {In Commissione)  * * *  PROPOSTA DI LEGGE n. 2482 — presentata il 26 marzo 1981 «Norme per la corresponsione dell'indennità integrativa speciale ai pensionati e ai mutilati ed invalidi di guerra residenti all'estero». (IN Commissione)  La nuova Repubblica.  Raramente un'idea si è fatta strada in cosi poco tempo come quella di «Nuova Repubblica» ed una politica si è imposta al centro del dibattito come quella che pone a fondamento di tutto la costruzione di un nuovo Stato. IL presupposto di tale politica è che in Italia nessun problema si può più risolvere, nessuna via è «praticabile» con queste istituzioni, con questo sistema politico, con questa classe dirigente. Lo studio delle più o meno raffinate ricette per curare l'economia in crisi delle istituzioni da tutti riconosciuta, è cosa vana: la macchina dello Stato «ha lo sterzo rotto» e nessun pilota, pur bravo che sia (e non se ne vede il segno), è in grado di condurla. Il sistema democratico parlamentare, insabbiature per eccellenza di tutti i problemi, se li trova oggi di fronte: esplosivi, aggressivi, indilazionabili; e, perduta persino la maschera, dimostra tutta la propria impotenza.  LE istituzioni non rispondono più alle esigenze per cui furono create: il Governo non governa, il Parlamento non sa legiferare, la magistratura non da giustizia, le Forze Armate non danno sicurezza, le Forze dell'Ordine non assicurano l'ordine, la scuoia non da cultura, l'informazione pubblica non da verità. I problemi della società italiana non trovano risposte adeguate e tanto meno soluzioni: cosi, trascinandosi di anno in anno, finiscono per degerare ed esplodere. E producono la cosiddetta «ingovernabilità».  La partitocrazia, che tutto e tutti ha espropriato, è il vero flagello che distrugge ogni cosa. L'individuo scompare nella massa anonima e rassegnata, dominata dai «padrini». L'ingiustizia sociale mortifica il lavoro. Valori morali, capacità, competenza, merito, virtù civiche, sono ricordi di tempi da disprezzare. E tutto in nome della libertà e della democrazia.  Dove sta il difetto?  Il sistema è degenerato per la incapacità e l'immoralità della classe dirigente, o è proprio il sistema che — per sua natura — ha prodotto inevitabilmente questi guasti?  Nessuno in buona fede può sostenere la prima ipotesi, anche se la corruzione della classe dirigente ha avuto il proprio peso. Ormai non è più un mistero che il difetto sia proprio del sistema, cioè del tipo di sistema politico espresso dalla Costituzione del 1948. E il punto fondamentale del vizio sta nella dissociazione tra potere, responsabilità e consenso, e nella sostanziate negazione dell'autorità dello Stato come armonico contrappeso alla piena libertà dell'individuo.  Dalla crisi non si esce se non costruendo uno Stato nuovo: fondato sul giusto contemperamento tra autorità e libertà, sui riscoperti valori dell'uomo, sulle virtù civiche, sul principio della solidarietà e della giustizia sociale, sulla efficienza di tutto l'apparato pubblico.  OGGI la libertà dell'individuo, priva dell'autorità dello Stato è degenerata nelle più degradanti forme di licenza;  l'uomo non si misura sui valori della competenza e del merito, dell'onestà e della rettitudine, ma sulle sue capacità ad entrare nel giro delle clientele; l'odio e Io scontro di classe, voluti ed alimentati per decenni, hanno prodotto ingiustizia e miseria; l'apparato pubblico, dal vertice dello Stato al più piccolo ente territoriale, non è in grado di rispondere alle esigenze della società.  Occorre mutare i metodi di scelta della classe dirigente per poterla rinnovare e consentire la scoperta delle migliori energie; occorre creare istituzioni ed organi che consentano il massimo di partecipazione ed il massimo di efficienza;  la Nuova Repubblica che noi proponiamo agli Italiani non sarà, dunque, la continuazione della Repubblica dei partiti, ma un nuovo Stato creato per la società, ordinato secondo i più moderni principi del sistema presidenziale, dove il popolo elegge direttamente tutti i responsabili degli esecutivi, dal Capo dello Stato al Sindaco, conferendo loro poteri e responsabilità, con il contrappeso di maggiori controlli e di minor durata dei mandati.  C'è oggi chi si accontenta di alcuni correttivi, magari per nascondere l'unico vero obbiettivo di riforma: quello della legge elettorale. Chi, invece, propone a caso la riforma di questa o di quella istituzione, lasciando inalterato il sistema con tutti i suoi meccanismi di esercizio del potere.  Noi proponiamo un disegno organico che investe tutte le istituzioni perché esiste una logica delle riforme, quella che, abbiamo definito l'interdipendenza; ma le strade per procedere verso il vero cambiamento possono essere due:  — o quella coerente e coraggiosa che affronta tutto il problema disegnando un nuovo modello di Stato;  — o quella riduttiva, più lenta ma nel filo di questa logica, che comincia da specifiche riforme, capaci di innescare il moto del cambiamento; riforme-pilota che, PER «simpatia», accendono irreversibilmente altre riforme fino a cambiare il sistema e la classe politica.  Una di esse è nettamente individuabile nella elezione popolare diretta del Capo dello Stato, del Sindaco e di tutti gli altri responsabili degli esecutivi, sulla quale ci sono già convergenze; un'altra è l'integrazione della rappresentanza  delle assemblee elettive con l'immissione delle categorie produttrici.  IL mutamento non può non investire la classe dirigente dalla quale dipende il funzionamento delle istituzioni. E una classe dirigente responsabile degli sperperi e delle gestioni clientelari e scandalose, deve essere cambiata.  C'È chi sostiene, a tal fine, la teoria dell'alternanza nella guida degli esecutivi, a cominciare dalla Presidenza del Consiglio dei Ministri; ma l'alternanza, che pur è stata sperimentata con svariate formule al governo e negli enti locali, non ha mai prodotto questo ricambio, perché è strumento del sistema e appartiene al gioco delle pani. La classe politica muta formalmente il ruolo, ma resta la stessa nel suo complesso.  Ciò che ne provoca il vero cambiamento è il mutare delle istituzioni, quindi l'alternativa, perché sono le istituzioni che generano, o meglio attraggono, la classe dirigente adeguata: persone che per natura e vocazione sono adatte a reggere ed a guidare quel tipo e solo quel tipo di istituzioni.  Naturalmente questo spiega la resistenza dell'attuale classe politica a cambiare le cose e le difficoltà che incontrano non solo la «grande» ma anche le piccole riforme; e spiega anche il perché, fino ad oggi, non si sono registrati i grandi spostamenti elettorali. Per una macchina che si vuoi mantenere con «lo sterzo rotto» va bene una classe dirigente permissiva, incapace, clientelare. Ma se la resistenza diventasse rifiuto e se l'ostinazione del sistema a non modificare se stesso si manifestasse anche in sede di Commissione parlamentare bicamerale per le riforme, alla società non resterebbe che una scelta: capovolgere i termini dei problema e cambiare direttamente la classe dirigente, scegliendo quella adatta a cambiare le istituzioni.  Sul progetto aperto di una nuova Costituzione che indica le linee maestre del nuovo sistema, il MSI-DN apre il dibattito chiamando a raccolta tutto il popolo italiano, affinché la Nuova Repubblica nasca non dai «palazzi» dei potere mafioso, ma dalle autentiche radici dell'italianità.",NA,NA
