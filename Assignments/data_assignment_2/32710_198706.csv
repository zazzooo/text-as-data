"text","cmp_code","eu_code"
"LA PIATTAFORMA ELETTORALE.  Ecco il documento sella piattaforma politica e programmatica per la Campagna elettorale ‘87 del Msi-Du illustrato dal Segretario nazionale on. Giorgio Almirante ed approvato dal Comitato centrale del partito.  LE RESPONSABILITÀ DELLA CRISI.  1) Sul piano della responsabilità politiche, lo scioglimento anticipato delle Camere e l’indizione dei comizi elettorale risalgono al “patto della staffetta”, concluso nel luglio dell'anno scorso tra partito democristiano e partito socialista: patto in base al quale si stabiliva con circa un anno di anticipo che la Presidenza del Consiglio sarebbe passata dal Psi alla Dc attraverso una crisi pilotata e predeterminata secondo accordi e procedure evidentemente anti - costituzionali, in quanto non concordati né concordabili né a livello di Parlamento.  DAI PATTI ALLA RISSA.  2) Dal patto più o meno segreto, si è poi passati, sempre per responsabilità democristiane e socialiste, alla violazione degli accordi e quindi alla rissa scoperta e vergognosa. La DC beffata dal Psi, ne ha conclamato la “inaffidabilità” e il Psi ha replicato negando ogni credibilità alla segreteria democristiana. Dall'una e dall'altra parte si è insinuato il sospetto di un’intesa clandestina con il Pci, cioè di compromesso storico o di alternativa di sinistra. Di qui inevitabile scoppio della crisi. Di qui la chiara, ferma, reiterata presa di posizione missina: si vada subito alle urne, non esistendo e non essendo realizzabile alcuna valida maggioranza in Parlamento. Per la storia, è bene ricordare che tale presa di posizione missina è stata assunta fin dall'ottobre dell'anno scorso.  HANNO TUTTI FALLITO.  3) La richiesta del Msi-Dn è stata subito contrastata da tutte le altre forze politiche; e tutti i  tentativo sono stati fatti, anche in extremis, per evitare le elezioni.  Ci sono stati i “sondaggi”, ci sono state le “esplorazioni”, ci sono state le “ricognizioni” o con l'avallo del Presidente della Repubblica, o per iniziative di questo o di quel personaggio politico di regime. Si è tentato il “fronte referendario”, il segretario del partito comunista ne è stato per qualche giorno il protagonista; i partiti cosiddetti laici si sono molto agitati per esprimere un indirizzo politico che permettesse loro di giocare ad armi pari sia con il partito comunista sia con la Democrazia cristiana; ma tutto è stato vano perché la crisi si è prolungata per oltre due mesi.  LA COMMEDIA DEI REFERENDUM.  4) L’insistenza sulla “politica referendaria” è stata massima. Si è tentato di fame un dramma nazionale, si è tentato di far credere che i referendum sulla giustizia e quelli sul “nucleare” rappresentassero davvero una delle soluzioni decisive ai terni e ai problemi di grande impegno civile e sociale che essi evocavano ma appena sfioravano; ma la semplice lettura avrebbe dimostrato che nell'un caso e nell'altro si trattava di referendum marginali, approvando o disapprovando quali non si sarebbe mutato l'assetto della giustizia e le centrali nucleari italiane sarebbero rimaste le stesse, senza alcuna garanzia di sicurezza (dopo Cernobil!) e senza alcuna possibilità di affrontare il problema a livello di intese europee; tanto è vero che si è giunti alla “opzione zero” e quindi ad una Europa incapace di difendere la vita e la libertà delle proprie genti.  LE RAGIONI DEL MSI-DN.  5) A questo punto, il Msi-Dn ha proseguito nel suo cammino verso una responsabile chiarezza e ha dichiarato che le elezioni non erano rinviabili e che avrebbe dovuto trattarsi di elezioni costituenti, Se non nella forma almeno nella sostanza: di elezioni, costituenti, per una Camera e per un Senato cui affidare subito, come compito urgente e fondamentale, la revisione integrale della Costituzione, per la fondazione di una Nuova Repubblica.    SIGNIFICATIVI RICONOSCIMENTI.   6) Il successo della impostazione missina è stato largo e immediato. Tutta la stampa quotidiana e periodica, quasi senza eccezioni, sta da settimane parlando il linguaggio della crisi del sistema e della necessaria revisione del sistema. Sono usciti editoriali, un po' dappertutto, Su questo tema e con questa precisa indicazione di marcia. I personaggi politici più in vista hanno cercato di mettersi all'occhiello il fiore del riformismo, inteso come revisione del sistema; e taluno tra essi si è spinto più oltre, fino a “scippare” in campo missino talune proposte, come la elezione diretta del Capo dello Stato, come la elezione diretta del sindaco, come la differenziazione tra le funzioni della Camera le funzioni del Senato. Diciamo “scippare” perché in nessun caso sono stati pagati i diritti di autore; il che non ci preoccupa, perché non temiamo le concorrenze amiamo le convergenze, quando si tratti, ed è questo il caso, di convergenze nelle idee e non di lottizzazioni del potere.  IRRECUPERABILE IL PENTAPARTITO.  7) Adesso il frutto della scombinata crisi di governo è un “governicchio” - come lo chiamano  i socialisti - che dopo avere offerto strumentalmente la fiducia al sen. Fanfani, conducono  contro di lui e il suo Governo una fiera opposizione.  Il governicchio non potrà evidentemente durate oltre il termine delle elezioni; e tanto i democristiani quanto I loro ex-alleati non si vergognano di proclamare che dopo le elezioni, comunque vadano, si dovrà ricostituire il pentapartito: formula che tutti sanno essere ormai priva di qualsiasi prospettiva politica e di qualsiasi contenuto programmatico.  LA DESTRA ALL'OFFENSIVA.  8) A questo punto il Msi-Dn, che sta conducendo una campagna elettorale tutta all'offensiva, e che lecitamente prevede di concluderla vittoriosamente, attua nel riguardi di tutti gli avversari di vertice la politica del confronto, sulla base di ragionamenti chiari e addirittura elementari.  LE VERE NECESSARIE RIFORME.  9) Se, dice il Msi-Dn, le elezioni debbono avere finalità riformistiche o addirittura costituenti, dicano tutti i partiti agli elettori, fin dove si spinge e dove vuol giungere, ammesso che ci sia, l’altrui impegno per la riforma del sistema.  Basterà dare retta all'on. Craxi e lanciare l'iniziativa della elezione diretta del capo dello Stato. Certamente no: bisognerà estendere la elezione diretta, se si vorrà una Repubblica presidenzialista, anche al Presidente del Consiglio e al sindaco: ma questo che vuole il Msi-Dn; Basterà attribuire alla Camera e al Senato funzioni tecnicamente differenziate? Certamente no: occorrerà che tanto nella Camera quanto nel Senato possano entrare, selettivamente, le rappresentanze delle forze sociali ed economiche, e anche le qualificate rappresentanze culturali. Ma è questo che predica il Msi-Dn. Basterà tentare di costruire una democrazia riformista?' Certamente no: occorrerà uscire dal regime partitocraticro, togliere di mezzo quel Continuato abuso che si chiama partitocrazia, occorrerà tagliare le unghie ai padroni assoluti del vapore, che sono i partiti politici, finanziati dallo Stato, ma costituenti uno Stato nello Stato e molto spesso contro lo Stato. Ma queste sono le tipiche sfide che, nel confronto, il Msi-Dn lancia a tutti gli avversari.  IL NOSTRO IMPEGNO.  L'impegno elettorale e post-elettorale del Msi-Dn non si riduce, dunque, a qualche risicata e improbabile formuletta. L'impegno del Msi-Dn è per un rinnovamento globale delle istituzioni, nel senso sopra indicato. L'impegno del Msi-Dn Si esprime all'insegna di:  STATO (ordine e giustizia).  NAZIONE (tradizione nazionale, prospettiva europea).  LAVORO (collaborazione organica tra lavoratori e datori di lavoro, politica di partecipazione sociale).  LIBERTA (pace civile, liberazione dalla schiavitù mafiosa, camorrista e terrorista; scuola santamente educatrice; giovinezza civilmente proiettata verso l'avvenire.",NA,NA
