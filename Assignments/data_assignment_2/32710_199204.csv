"text","cmp_code","eu_code"
"1. Un governo costituente.  Appena insediata la nuova legislatura, il Msi-Dn chiederà al Capo dello Stato che affidi l'incarico di formare il nuovo governo ad una personalità che dia effettive garanzie di volontà riformatrice. E poiché il principale obiettivo del cambiamento istituzionale, non potrà che essere quello di smantellare l'illecito potere dei partiti, solo un personaggio scelto fuori dai partiti stessi, che a sua volta nomini fuori dai partiti i suoi ministri, potrà dare queste garanzie.  Il primo impegno immediato che il Msi-Dn assume di fronte agli elettori è dunque quello di battersi per la nascita di un governo formato da personalità indipendenti, scelte per le loro capacità e competenze, non nel mondo dei partiti ma in quello delle categorie professionali, del lavoro e della cultura. Un governo libero dalla tirannia partitica, in grado di liberare tutta la comunità nazionale.  2. Un Presidente rinnovatore.  Il secondo impegno immediato riguarda l'elezione del Capo dello Stato. Il Msi-Dn sosterrà la rielezione di Francesco Cossiga, e si batterà energicamente per ottenerla. L'attuale Presidente ha usato il prestigio della sua carica non per puntellare le istituzioni inceppate e cadenti ma per denunciarne degenerazione e propugnare il rinnovamento, si è battuto contro la partitocraziá e per la pacificazione tra gli italiani, ha sostenuto la necessità di un nuovo patto nazionale e di una rivoluzione morale. Cossiga è dunque l'uomo più adatto a gestire la fase di passaggio dalla prima alla seconda Repubblica. La sua presenza al Quirinale è un elemento indispensabile perché il processo di rifondazione dello Stato si avvii concretamente e senza ulteriori indugi. Le riforme istituzionali si faranno solo se ci sarà la volontà politica di farle. Il Msi-Dn userà le forze di cui disporrà nella nuova legislatura perché in ogni caso ai vertici dello Stato si insedino uomini che le vogliono davvero.  3. Ripristinare l'ordine, schiacciare il crimine.  @ nuova legislatura tuttavia, @ si potrà occupare sodo della riforma istituzionale e della rifondazione dello Stato. Su tutti i problemi che esigono una risposta immediata emerge quello della criminalità, che dilaga in tutte le sue forme più o meno organizzate, e dalla quale nessun cittadino più si sente al riparo. A cominciare dai Procuratori che ne hanno fatto pubblica denuncia all'inaugurazione dell'anno giudiziario, tutti ormai riconoscono che l'aiuto principale ai delinquenti, quello che consente loro di operare praticamente indisturbati e di restare quasi sempre impuniti, viene dalle leggi permissive e falsamente garantiste varate in questi anni, e che sembrano fatte apposta per spianare la strada al crimine.  Nella nuova legislatura, il Msi-Dn promuoverà la revisione di queste leggi, e la riforma del nuovo codice di procedura penale che ha fatto una così catastrofica prova. Ma intanto, il Msi-Dn ritiene che i cittadini stessi, minacciati nella vita e nei beni, debbano prendere l'iniziativa per provvedere alla loro sicurezza. Per questo, nel corso stesso di questa campagna elettorale, il Msi-Dn invita i cittadini a intervenire direttamente per affrontare alla radice il problema. E chiaro a tutti, ormai, che l'azione della criminalità organizzata non è volta solo al delitto, ma anche al controllo del territorio, a imporre leggi , a levare tributi, a pretendere obbedienza, ad eseguire sentenze: in almeno quattro regioni, le mafie di vario tipo muovono una vera e propria guerra allo Stato. Ad un attacco spinto così a fondo, non si può rispondere che in modo egualmente drastico. Lo Stato deve contrattaccare la criminalità con una risolutezza e determinazione che finora non ha mostrato, applicando in via eccezionale, ovunque la gravità della situazione lo richiede, la legge marziale ed il codice militare, aggiornato con norme adatte a fronteggiare la particolare situazione di emergenza, e con l'estensione della pena capitale a tutti gli atti di aggressione contro gli organi dello Stato ed ai più atroci ed efferati delitti, nei confronti dei quali, in alternativa, si può anche valutare l'opportunità di ricorrere al lavoro coatto. Questa azione di riscossa dello Stato va impostata al Sud come al Nord, perché ormai i tentacoli mafiosi si vanno estendendo in ogni regione, e la criminalità, anche d'altro genere, prolifera dovunque. Ma ance nel campo della legislazione ordinaria bisogna passare ad una fase di effettiva applicazione delle norme vigenti, finora largamente eluse. Norme che tuttavia vanno ampiamente riviste, soprattutto per ristabilire la certezza della pena e sveltire il corso della giustizia. In prospettiva infine, bisogna ad una generale riforma del codice penale, per adeguarlo alle nuove condizioni della società italiana. Il Msi-Dn promuove quindi la raccolta di firme per una petizione popolare, da presentare all'inizio della nuova legislatura, affinché governo e parlamento assumano i necessari provvedimenti.  4. Fermare l'immigrazione.  Altra gravissima minaccia che grava su tutta la società italiana è quella dell’immigrazione selvaggia, che dilaga senza freno né controllo. II Msi-Dn ritiene che il problema debba essere affrontato alla radice, con un organico intervento che promuova lo sviluppo dei paesi da cui la migrazione proviene, e che dia modo ai loro abitanti di operare per il proprio benessere nella propria patria. Giudica tuttavia gravissimo e pericoloso quello che sta avvenendo, e propone immediate misure per fronteggiare il fenomeno. A questo scopo, il Msi-Dn ha presentato alla fine della scorsa legislatura, e la ripresenterà all'inizio della prossima, una proposta di legge parlamentare che rende più rigorose e severe le norme della legge Martelli, ne chiarisce e precisa i punti equivoci. Nello stesso tempo, il Msi-Dn ha inviato regolare diffida ai Prefetti, affinché diano corso a quanto la stessa legge prescrive per l’espulsione di tutti i cittadini extracomunitari che non si sono messi in regola nei termini stabiliti. Nel corso della campagna elettorale, inoltre, il Msi-Dn promuove la raccolta delle firme per una legge di iniziativa popolare il cui scopo principale è quello di bloccare per cinque anni l'ingresso in Italia di cittadini extracomunitari per motivi di lavoro, e di rendere tassativa e reale l'espulsione di quanti si trovano illegalmente sul territorio italiano. E una misura eccezionale e temporanea, che tende a fermare il flusso dell'immigrazione per il periodo necessario a sdrammatizzare la situazione ed a studiare la soluzione organica e stabile del problema.  5. Sezione diretta degli amministratori.  Sempre nel corso della campagna elettorale, il Msi-Dn promuove la raccolta delle firme per una seconda legge d'iniziativa popolare, che riguarda l'elezione diretta del sindaco e del presidente della provincia. Non riguarda il presidente della Regione perché, come si vedrà più oltre, il Msi-Dn sostiene la necessità di abolire le Regioni e fondare il decentramento sul potenziamento dei Comuni e delle Province. L'opinione pubblica ha già compreso da tempo che l'origine dell'inefficienza che affligge le amministrazioni locali è nelle norme che affidano l’elezione degli organi esecutivi dei comuni e delle province ai rispettivi Consigli, i quali sono dominati dai partiti, e in molte zone sono diventati la sede delle infiltrazioni affaristiche e  Mafiosi. Tutti i sondaggi d'opinione, infatti hanno dimostrato che la stragrande maggioranza dei cittadini vede nell'elezione diretta degli amministratori il mezzo per sottrarre comuni e province al predominio partitico, e quindi per risanarli sottraendoli all’inefficienza, all'instabilità e alla corruzione. Né il governo, né il parlamento, tuttavia, hanno mai preso in considerazione questa esigenza. Promuovendo una legge d'iniziativa popolare che affronta radicalmente il problema, il Msi-Dn offre ai cittadini lo strumento per agire in prima persona, e per determinare e imporre la soluzione.  6. Fuori i partiti dalla Rai-Tv.  Una terza legge d'iniziativa popolare, per la quale il Msi-Dn raccoglie le firme sempre nel corso della campagna elettorale, propone un nuovo assetto della Rai-Tv, che liberi il servizio pubblico radiotelevisivo dalla presa ossessiva dei partiti. Anche questo è un tema largamente sentito dall’opinione pubblica, ed anche in questo caso governo e parlamento non hanno tenuto conto dei desideri dei cittadini, anzi, hanno varato norme che sottomettono ancora più strettamente la Rai-Tv al controllo partitico. Attualmente la Rai-Tv, pur appartenendo interamente all'Iri, è sottoposta ad un consiglio di amministrazione nominato dalla commissione parlamentare di vigilanza che, naturalmente è ""lottizzata"" tra i partiti presenti in parlamento. Questi ""lottizzano"" il consiglio di amministrazione, che a sua volta""lottizza"" tutte le strutture della Rai-Tv. E questo il meccanismo perverso che fa del servizio pubblico un affare privato gestito pubblico maggiori partiti in combutta fra loro. La legge d'iniziativa popolare proposta dal Msi-Dn spezza questo meccanismo, suddividendo la proprietà della Rai-Tv tra liberi azionisti, dipendenti, utenti e Iri, e affidando la nomina del consiglio di amministrazione alle norme che regolano le società per azioni. La legge prevede infine l'abolizione del canone radiotelevisivo, che è già un gravissimo abuso, e che nel nuovo assetto non potrebbe aver posto, perché perderebbe del tutto la sua già scarsa e discussa ragion d'essere.",NA,NA
