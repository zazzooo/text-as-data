"text","cmp_code","eu_code"
"Il documento approvato dalla commissione Economia e lavoro dell’Assemblea congressuale del Msi-Dn. Rilanciare l’occupazione. Garantire la libertà economica e attuare moderni modelli partecipativi. Una politica fiscale che favorisca la formazione di reddito. Risanare i conti pubblici. Ecco le condizione per la ripresa  Il programma della destra di governo. Il documento approvato dalla commissione valori e solidarietà dell’assemblea congressuale del Msi-Dn. Diritto alla vita, ingegneria genetica, sostegno alla famiglia, volontariato anziani, scuola, lotta alla droga: ecco come contrastare i modelli etici della sinistra. L’eredità della civiltà cristiani per rendere più umana la nostre società.  Mercato e partecipazione.  Presentiamo qui di seguito il testo del documento approvato dalla commissione ""Economia e lavoro"" dell'assemblea congressuale del Msi-Dn. I lavori della commissione sono stati coordinati da Maurizio Gasparri, Raffaele Valensise e Gaetano Rasi.  La libertà politica non può non trovare la necessaria corrispondenza in una autentica libertà economica, basata sul principio del mercato libero e paritario nel quale deve essere garantita l'iniziativa privata svolta responsabilmente dai singoli e dai cittadini associati e nel quale ogni soggetto deve avere pari opportunità di accesso al credito, all'innovazione e al mercato. La produzione deve essere sviluppa per il mercato, con l'obiettivo di raggiungere i prezzi e le qualità migliori. Vanno attuati moderni modelli partecipativi, che assicurino il coinvolgimento di tutti i fattori della produzione nelle varie fasi di gestione dell'impresa, dando completa attuazione ai principi già sanciti dalla Costituzione e dalle norme vigenti del Codice civile, alle direttive europee in materia anche cointeressando il personale delle aziende ai processi di privatizzazione in corso. In questo contesto lo Stato ha il compito di definire le regole del mercato, garantire parità di condizioni fra i soggetti economici, garantire che servizi primari come la scuola e l'assistenza, siano di libero accesso per tutti i cittadini realizzando quel sistema di economia sociale di mercato che è il modello cui tende l'Europa. La dismissione di molte aziende pubbliche deve essere attuata favorendo vaste forme di azionariato popolare e l'accesso al mercato azionario del risparmio privato, per favorire impieghi produttivi invece della distruzione delle risorse attraverso meccanismi parassitari. Il processo di privatizzazione deve avere anche l'obiettivo di porre termine alla degenerazione di molte imprese pubbliche, finora trasformate in autentiche succursali del potere partitocratico. E' comunque necessaria una strategia globale per la nostra economia, da definire con l'apporto essenziale delle categorie, affinchè vengano posti in essere meccanismi di valorizzazione delle aziende italiane e venga attuata una riconversione produttiva che ponga il sistema Italia nella condizione di poter affrontare la concorrenza internazionale nei ` nuovi settori a tecnologia avanzata. L'integrazione nell'economia europea e mondiale, nel quadro di un mercato libero e paritario, può essere pienamente compatibile con un forte mercato nazionale, in grado di evitare il rischio di vere e proprie ""colonizzazioni"" di interi settori produttivi (si pensi al comparto alimentare). Non dobbiamo dimenticare che i nostri partners europei tutelano con vigore le posizioni delle proprie aziende. La mancata entrata dell'imprenditorialità italiana in Germania (Pirelli-Continental) e in Belgio (De Benedetti-Sgb) dimostrano quale sia la realtà..  Meno tasse più lavoro.  E' urgente un'azione volta alla creazione di nuovi posti di lavoro, utilizzando a tal fine soprattutto la detassazione degli utili reinvestiti dalle aziende, con norme destinate in particolare alla piccola e media industria, al commercio, all'artigianato e al turismo, attuando misure decisamente diverse dai meccanismi assistenziali che, con il clientelismo e gli interventi a pioggia, hanno beffato le aree più povere. In questo contesto si rivela l’importanza del settore agricole. In agricoltura si ravvisa la necessità del raccordo delle politiche regionali nel contesto di un piano nazionale collegato ad una legge pluriennale di spesa, alla riforma del credito agrario, alla dilazione di tutte le debitorie gravanti sulle imprese, alla fiscalizzazione di tutti gli oneri, al fine di consentire adeguate riconversioni colturali. Inoltre si ravvisa la necessità della riqualificazione dei servizi pubblici e del recupero, in una dimensione locale, delle attività artigiane e di quelle legate alle tradizioni della nostra storia, nonchè della pesca, attività fondamentale per molte realtà italiane. E ancora la opportunità di considerare l'ecologia non solo garanzia necessaria di una migliore qualità della vita ma anche come grande occasione di investimento produttivo e di sviluppo con positivi riflessi sull'occupazione. Devono pertanto essere promosse, nel quadro di un rinnovato sistema istituzionale basato sulla democrazia diretta, che preveda l'elezione delle massime autorità dello Stato, iniziative volte a:  1) bloccare ogni ipotesi di ulteriore tassazione o confisca forzosa del risparmio.  2) alleggerire la pressione fiscale che grava sui cittadini e sulle imprese, adottando particolari forme di tutela per la famiglia in genere e per le famiglie monoreddito in particolare.  3) ""bonificare"" la spesa pubblica improduttiva, con tagli agli enormi sperperi attuati dallo Stato, dalle Regioni e dagli enti locali.  4) ridurre le tasse che gravano sulla produzione e sui redditi e detassare gli utili di impresa reinvestiti per la creazione di nuova occupazione.  5) rivedere il prelievo, per un riequilibrio tra tasse destinate allo Stato e tasse destinate agli enti locali, che devono essere sostitutive e non aggiuntive delle prime.  6) detassare totalmente la prima casa.  7) ridurre la presenza pubblica nell'economia, da limitare a pochi settori strategici.  8) attuare le necessarie iniziative di solidarietà e di garanzia sociale e occupazionale.  9) incentivare lo sviluppo della previdenza in ogni suo aspetto, in particolare difendendo le forme di previdenza in atto quali i fondi pensioni aziendali e creando ulteriori iniziative di previdenza privata o autonomamente gestita dalle categorie.  10) attuare privatizzazioni anche nell'ambito degli enti locali e dei servizi.  11) sostenere la formazione professionale già in sede scolastica e universitaria e garantire nella mobilità del lavoro il grado di professionalità raggiunto. Procedere altresì alla detassazione delle attività di formazione.  12) modernizzare la scuola e l'università, in modo da collegarle al mondo del lavoro e alle effettive necessità occupazionali della società secondo le moderne conquiste della tecnologia e del ""sapere"". Utilizzare anche in questo ambito la politica della detassazione.  13) proseguire nel processo di integrazione europea, facendo precedere le intese economico-monetarie da una autentica unione politica, premessa indispensabile per non andare incontro al fallimento di una concezione meramente monetarista.  14) accelerare il processo di riconversione e ristrutturazione del nostro sistema produttivo, per non essere sconfitti nella dura competizione in corso tra nazioni e grandi aree continentali.  15) avviare una nuova e diversa politica del credito finalizzata a sostenere i processi produttivi e gli investimenti tesi a creare sviluppo e occupazione.  Concorrenza e solidarietà.  La difesa della produzione nazionale è uno dei compiti prioritari della Destra politica, la quale sostiene non una anacronistica forma autarchica, bensì una forte presenza competitiva sul mercato internazionale. Tale presenza si ritiene che debba essere sostenuta da una politica economica che punti sulla partecipazione, sulla centralità delle categorie, sul rispetto dei meriti e delle competenze, sull'importanza del sapere e della ricerca, su una concorrenza che non trascuri i doveri di solidarietà, sulla tutela di un'economia aperta ma non rassegnata alla subordinazione a gruppi esteri o alla speculazione finanziaria internazionale. Il tutto nel quadro di una grande alleanza nazionale da creare nel mondo del lavoro e della produzione, che si ponga l'obiettivo del superamento di ogni conflittualità vetero classista, per creare un'economia di mercato, di partecipazione e di codeterminazione tra le categorie, in cui il lavoro, a tutti i livelli, sia protagonista e il capitale il mezzo per creare benessere e giustizia sociale.  La questione fiscale.  Il sistema fiscale non può inaridire con vessazioni nei confronti delle attività produttive la sua stessa fonte di finanziamento, pertanto il sistema fiscale deve favorire e non deprimere la formazione del reddito. Del resto il concetto stesso di partecipazione dei lavoratori al reddito di impresa non significa ripartizione di ciò che non si è prodotto, ma al contrario potenziamento del reddito dell'impresa in modo da poterla mantenere efficiente nella competizione di mercato. Conseguentemente, una coerente ed equilibrata azione di governo, riconosciuto il fallimento del sistema fiscale centralizzato, deve collegare il fisco alla politica economica e di bilancio e dovrebbe svilupparsi lungo le seguenti direttrici:  1) il bilancio dell'ente pubblico deve rapportare il flusso delle uscite alle possibili entrate provenienti, non dall'indiscriminato ricorso al debito pubblico, ma dal reddito effettivamente prodotto dalla comunità interessata, e deve ricostruire un nuovo rapporto di fiducia tra Stato e cittadini, con un sistema fiscale legato anche al territorio e ai fabbisogni locali, fatti salvi i necessari meccanismi perequativi.  2) privilegiare gli incentivi fiscali rispetto alle erogazioni di fondi da parte dello Stato, in modo che vengano incoraggiate le imprese di sicura redditività, sia attraverso una stimolante politica industriale, sia detassando quella parte di utili che la singola impresa abbia reinvestito nel potenziamento delle strutture, e, quindi, nella difesa dei posti di lavoro, con la conseguenza che la partecipazione, il gettito tributario e la collegata spesa pubblica abbiano ad incrementarsi con la crescita del reddito complessivo.  3) promuovere fra i lavoratori, anche attraverso incentivi fiscali, la massima diffusione dell'azionariato della prospettiva di forme più compiute di partecipazione. In linea con queste tre forti direttrici l'azione di governo dovrebbe innanzitutto provvedere a che le maggiori entrate fiscali derivino dallo sviluppo e non dalla spoliazione e proprio per incoraggiare lo sviluppo si propone la riduzione del prelievo nelle seguenti classi:  a) imposta sui redditi delle persone fisiche, eliminando comunque ogni forma di imposta sulla prima casa e sulle operazioni di accesso alla stessa e, altresi, agevolando le famiglie numerose e monoreddito.  b) imposta sui redditi delle società e delle imprese.  c) imposta sui consumi.  d) tributi e tasse per servizi pubblici, tariffe e prezzi per servizi individuali.  Inoltre il carico fiscale del singolo va orientato più sul reddito consumato che su quello prodotto e, comunque, va determinato attraverso un modello di dichiarazione ridotto a dati essenziali poiché l'amministrazione deve porsi nelle condizioni di determinare con mezzi propri il carico fiscale di ogni persona fisica. Infine, quando a carico di una impresa di particolare importanza sul piano occupazionale venga accertata una non irrilevante evasione, il recupero della stessa, da parte dell'amministrazione, deve, procedere secondo modalità e tempi che non compromettano la sopravvivenza dell'impresa stessa. Mentre sulle somme indebitamente esatte dall'ente pubblico deve essere corrisposto un interesse pari a quello preteso sulle somme da accertare in evasione, facilitando ogni forma di rimborso automatico delle somme ingiustamente pagate.  L'emergenza occupazione.  II tipo di politica economica deliberatamente recessiva e l'atteggiamento deliberatamente avverso in politica sociale, tenuti negli ultimi due anni da governi Amato e Ciampi, hanno trasformato il problema della disoccupazione italiana da emergenza congiunturale in autentico dramma strutturale. II problema riguarda innanzitutto il Mezzogiorno d’Italia, con dilatazione progressiva all'intero Paese. In ogni caso per il Mezzogiorno é necessario impostare una nuova politica di parificazione con il resto del Paese. Quello che nel nostro Paese poteva essere soprattutto il riflesso di un fenomeno mondiale avente origine nella riconversione americana, e in parte dell'Occidente, a seguito della fine della guerra fredda (spese per armamenti e competizione spaziale), nonché dell'apertura delle economie che prima erano rette dallo statalismo sovietico, si é trasformato per l'Italia in uno stato di crisi profonda che minaccia la stessa capacità di ripresa dell'intero apparato produttivo. La pesante politica fiscale; l'irresponsabile, improvviso e totale arresto degli investimenti sociali e infrastrutturali; l'accentuazione e dell'inefficienza dei servizi generali e la loro accresciuta onerosità; il prolungarsi oltre ogni limite, dell'alto costo del denaro, tardivamente ridotto, hanno impedito quella ristrutturazione produttivistica delle imprese italiane necessaria ad affrontare l'alta competività dei mercati mondiali. Nessun vantaggio ha portato alle imprese il blocco del costo del lavoro; mentre invece la diffusa caduta del potere d'acquisto dei salari ha ridotto ancor più la già decrescente domanda interna di merci e di servizi. I sacrifici dei lavoratori sono risultati perciò vani e le  imprese hanno perso vaste porzioni di mercato. L'aumento delle esportazioni di taluni prodotti nazionali è, perciò, risultato essere solo il frutto della svalutazione della lira nei confronti con le altre monete e non un miglioramento qualitativo e nei costi delle merci e dei servizi italiani, come conseguenza di una più efficiente combinazione dei fattori produttivi, tali da competere con, le merci e i servizi esteri. In tal maniera la maggiore uscita di merci si é risolta nel corrispondente impoverimento della disponibilità di risorse per il nostro Paese. Gli investimenti per innovazioni tecnologiche nelle medie piccole imprese sono stati quasi inesistenti negli ultimi due anni. Perciò l'emulsione della forza lavoro dalle imprese non é stata causata da temporanei fattori di razionalizzazione dei processi produttivi o dall'introduzione di nuovi prodotti, bensì è da imputare al contemporaneo aumento dei costi di produzione con riduzione dell'offerta e dalla caduta della domanda dei beni e servizi da parte di utilizzatori e di consumatori. Si ritiene che sia compito del Msi-Dn denunciare i gravi errori di politica economica e sottolineare che, proprio mentre la crisi mondiale si faceva più acuta, i governi italiani hanno impostato una politica di avvilimento dell'espansione produttiva e di depotenziamento degli strumenti del sostegno occupazionale, quale l'abolizione della legge sull'apprendistato e le leggi sulla formazione professionale.  Superare l’assistenzialismo.  Si ravvisa la necessità di una organica revisione degli attuali anunortizzatori sociali, allo scopo di valorizzare le risorse a tal fine oggi destinate, finalizzandole alla creazione di nuovi posti di lavoro( In tale contesto va riaffermata la separazione tra assistenza, a carico dell'intera collettività, e la previdenza correlata alla relative contribuzioni. In particolare, dall'assenza di una politica industriale e dei servi sociali; pubblici e infrastrutturali è derivata alla nostra economia l'attuale perdita di efficienza e di capacità di produrre valore aggiunto reale e redditi da distribuire. In tal maniera il modesto attivo della bilancia commerciale si risolve in una vendita in sola perdita: l'attivo è solo monetario, e di una moneta svalutata cui corrisponde l'uscita di merci che in precedenza avevano incorporato, in materia prime, tecnica e lavoro- un valore reale superiore. Si ritiene pertanto che il Msi-Dn debba affermare la necessità di avviare un'organica ripresa delle attività produttive private attraverso opere pubbliche e infrastrutturali, nonché dei servizi ospedalieri e dei quelli abitativi alfine di creare le condizioni per una domanda di beni strumentali e da qui indurre una ripresa della domanda aggregata di merci e servizi che interessi tutti i settori dell'economia nazionale. Non si può pensare che la ripresa della crescita economica e della ricapitalizzazione delle aziende debba passare attraverso la permanenza di un mandano ""esercito di riserva"" da tenere a disposizione per contenere i costi del lavoro. Neppure é pensabile che, dopo un secolo di maturazioni nella consapevolezza tecnica, scientifica e morale, si possano risolvere le crisi economiche e sociali affidandosi ad una mitica ""mano invisibile"" del mercato. E ciò proprio mentre l'aumento geometrico della popolazione mondiale, la pressione dei popoli in rapida crescita nei confronti di quelli stazionari, la complessistà e la contemporaneità dei rapporti e dei movimenti di risorse e di uomini, rendono invece necessario progettare e programmare organizzazioni efficienti. Lo stesso mercato, quale si é andato configurando negli ultimi decenni, consiste in un sistema organizzativo altamente sofisticato, organizzato ed istituzionalizzato tale da richiedere attitudini non improvvisate e regolamentazione adeguate. II Msi-Dn non può non denunciare la ripresa, ancor più a carattere episodico e per mere ragioni di ordine pubblico di quanto non fosse in precedenza, di interventi a tampone, assistenziali e senza specifiche finalità che vengono presi in tema occupazionale contraddicendo proprio ogni intento, pur proclamato, di evitare politiche di interventismo parassitario e con effetti distorcenti nei confronti dell'uso delle risorse pubbliche. Tutto ciò rileva il disorientamento strategico dell'attuale ceto politico di governo, preso da un lato da astratte teorizzazioni antinterventiste e dall'altro in balia di eventi che non é preparato ad affrontare. L'improvvisazione pervade ogni azione in tema di occupazione e soprattutto emerge l'assenza di un disegno finalizzato ad affrontare il problema dell'occupazione attraverso una ripresa guidata dello sviluppo.  Per risanare il debito.  Il debito pubblico si giustifica se costituisce anticipazione fornita dalla collettività per investimenti destinati ad essere patrimonio comune e duraturo nel tempo e quindi rimborsabile nel tempo con interessi derivanti dall'uso produttivo a favore di tutti. Eccezionalmente si può far ricorso al debito pubblico in casi di emergenza, come guerre e calamità. L’attuale regime ha invece dilatato il ricorso al debito pubblico per le spese consumistiche e, il più delle volte, rivolte all'acquisizione del consenso elettorale e alla perpetuazione dell'occupazione delle istituzioni da parte dei parti e delle consorterie in essi operanti. E’ necessario risanare la situazione del debito pubblico italiano con gradualità perché i creditori sono per la maggior parte risparmiatori, ossia cittadini che hanno investito in titoli pubblici il frutto del loro lavoro. In ogni caso, per il futuro le nuove emissioni di titoli di Stato debbono essere inferiori a quelle che vengono in scadenza. Eventuali emissioni in eccedenza debbono essere rigorosamente destinate a finanziare nuove opere pubbliche essenziali e opere infrastrutturali di sviluppo generale. Va, inoltre, favorito in sede di vendita di quote azionarie di imprese a partecipazione statale, o di enti pubblici trasformati in spa, o di vendita diretta di beni immobiliari pubblici, il pagamento con titoli di Stato nell'ambito di particolari facilitazioni (per esempio, riconoscendo al valore attuale gli importi delle cedole ancora da scadere).  Poiché nella enorme dilatazione del debito pubblico esistono responsabilità, non solo di natura politica, ma derivanti dall'uso distorto del sistema di indebitamento al fine di catturare il consenso a favore di singoli e di gruppi, é opportuno che il Msi-Dn promuova la costituzione di una commissione di inchiesta sia per individuare responsabilità personali sia per documentare alle future classi dirigenti ciò che non deve essere fatto nel governo delle risorse pubbliche.  Privatizzare per responsabilizzare.  Le privatizzazioni di imprese a partecipazione statale, odi enti pubblici, o di beni pubblici è un'indispensabile scelta tesa a moralizzare le attività economiche, a dar loro efficienza e a sottrarle all'uso strumentale nella competizione politica e può rappresentare un forte segnale di cambiamento nel sistema politico affaristico attuale. L'uso dissipatorio delle risorse e il loro impiego non in grado di fornire valore aggiunto ha costituito un vero e proprio delitto in quanto ha distrutto ricchezza, ossia il frutto del sacrificio e del lavoro delle generazioni presenti e passate: in questo sta una delle più gravi responsabilità dell'attuale sistema delle partecipazioni statali gestito dalla partitocrazia. Ogni volta che un ente pubblico interviene nei processi produttivi deve farlo in base a reali e non ipotetiche necessità di interesse generale e limitatamente per le materie e per il periodo nel quale è assente o inadeguata l'iniziativa privata. In ogni caso l'intervento pubblico deve aver come scopo la creazione - come abbiamo detto - di valore aggiunto dell'impresa, oppure del settore, oppure del ciclo produttivo oggetto dell'intervento. Tale risultato deve essere costantemente verificato sencondo regole rigorose che prevedano altresì, quando l'intervento viene effettuato in difformità, precise sanzioni. E' necessario usare la privatizzazione non solo come fonte di risorse per appianare i deficit del bilancio pubblico, bensì come misura di politica economica per rendere direttamente responsabili coloro che operano in queste attività. II Msi-Dn è favorevole alle privatizzazioni con gli intenti di cui sopra; ma si preoccupa perché non diventino attribuzione di imprese, esperienze, conoscenze tecniche, capacità produttive a concorrenti interni od esteri desiderosi soltanto di aquisire centri produttivi per eliminarli al fine della creazione di monopoli o oligopoli con gravi pregiudizi per l’economica nazionale, l’occupazione e la creazione del reddito interno.  nostra identità si basa sul rispetto integrale della realtà della persona umana e della sua sacralità. Per il radicalismo libertario non è più «persona» il morente privo di coscienza, e la persona viene definita non per quello che è, ma per quello che in grado di fare o di apparire (produttore e/o consumatore). La nostra certezza, che è di tradizione sia naturale che cristiana, si fonda sulla certezza che l'uomo è persona, e come tale non è strumentalizzabile in funzione di alcun interesse extrapersonale: per questo la sua vita è indisponibile, e deve trovare costante protezione nell'integrità fisica e nella dignità anche spirituale.  L'identità culturale e religiosa.  6) Le schiere sempre crescenti di povera gente che bussa alle porte di noi popoli «ricchi» industrializzati sta portando ad una minacciosa esplosione di xenofobia, che non appartiene soltanto al «razzismo», ma che, come sostiene Vittorio Messori, senza ipocrisia «è riconducibile alla natura umana» che, nella sua generalità, scopre sempre un «terrone». Sicché «scendendo dal Nord, uno scandinavo disdegna un prussiano, questi un austriaco, questi un veneto, questi un meridionale Italiano». Quest'ultimo i nord-africani e così via, fino agli odii razziali che esistono fra le etnie africane, fra egiziani del nord di pelle chiara e nubiani del sud di pelle scura. Se questa è, in massima parte, la natura degli uomini, una formazione politica che, come noi, riconosce i princìpi del diritto naturale quale fondamento certo dei diritti della persona e dell'ordinata convivenza civile, si sente impegnata a contrastare qualunque istinto xenofobo, non solo individuando una via di tolleranza, ma individuando anzitutto nell'identità e nell'unità nazionale i valori di un popolo che, in quanto tali, valgono per ogni popolo. Sicché la solidarietà non è, né può essere, riduttivamente, solo «tolleranza dell'altro», ma rispetto dell'identità del «diverso». A questo principio etico fondamentale ispiriamo la nostra azione politica; nella regolamentazione dei flussi migratori, per cui proponiamo di utilizzare i fondi per la cooperazione, le strutture ed il personale esistenti in Italia, per educare ed istruire nei mestieri e nelle professioni loro necessarie gli immigrati, in modo da favorire il loro rientro fra la loro gente, nella loro patria, come struttura portante di un effettivo sviluppo nell'autosufficienza del terzo mondo. Tutto ciò non è, o non è solo, «cultura della tolleranza», ma pratica di solidarietà che annulla nei fatti la conflittualità, nel rispetto etto reciproco delle convinzioni religiose dei Cristiani d'Oriente, e tenendo anche ben conto della crescente islamizzazione del nostro continente, che ci preoccupa soprattutto per l'intolleranza dell'integralismo spesso manifestato da queste comunità verso la religione dei paesi ospitanti.  I settori dell'impegno.  7) Per quanto esposto, chiediamo il consenso a tutti i Italiani che, come noi, fanno propri i fondamentali princìpi del diritto naturale e cristiano, e ci rivolgiamo in particolare a quei cattolici che nutrono ancora perplessità nei nostri confronti e che non ci hanno ancora dato il loro suffragio; per i quali, come per noi, tali principi rappresentano i cardini del  azione culturale e politica, perché con noi, come già in passato in singoli casi, proseguano ed intensifichino il comune impegno politico. Tale impegno si articolerà lungo le seguenti principali direttrici:  a) tutela del diritto alla vita, dal concepimento alla morte naturale, con la riproposizione della proposta di legge di aiuto alla gestante in difficoltà e di radicale rifiuto dell'aborto e, come primo intervento, il rispetto della volontà del padre; e poi, l'adozione di provvidenze per i nascituri, ivi compresa l'adozione prenatale. In quest'ottica, semplificheremo le formalità per l'adozione, vincendo le resistenze di coloro che speculano sugli orfani.  b) regolamentazione dell'ingegneria genetica, nel rispetto delle leggi di natura, precludendo ogni possibilità di manipolazione, al pari della sperimentazione e manipolazione degli embrioni umani.  c) sostegno alla famiglia, da individuare come il principale soggetto politico della vita sociale: essere solo o padre di famiglia non può lasciare lo Stato indifferente; in proposito: l) va data piena attuazione al precetto costituzionale, rimasto ancora sulla carta, che prevede l'aiuto alle famiglie numerose. 2) debbono introdursi sgravi fiscali ed incentivi economici in misura progressivamente crescente rispetto al numero dei figli,  seguendo anche l'esempio recente dalla legislazione delle atre nazioni europee, a cominciare dalla Francia e Germania. 3) la retribuzione, pure in applicazione di una norma della Costituzione mai osservata, va commisurata alle esigenze della famiglia, senza aggravio per i datori di lavoro. 4) va riconosciuta l'attività della madre all'interno della famiglia, anche attraverso la sua equiparazione al lavoro extradomestico, creando i presupposti perché la donna che lo desidera possa dedicarsi ai figli e non debba essere costretta a lavorare anche fuori casa, favorendo anche il lavoro a tempo parziale limitato alle ore del mattino. 5) va arginata con rigore l'aggressione pornografica, ed in particolare quella infantile e poi quella televisiva, che costituisce un sottile ma potente strumento di demolizione della sessualità personale e dell'integrità familiare.  d) promozione del volontariato a tutti r livelli e in tutti i settori della vita sociale, difendendo il principio di sussidiarietà, punto centrale deliri dottrina della Chiesa.  e) provvedere all'assistenza aga anziani, sia favorendo il volontariato mediante sgravi burocratici ed incentivi anche fiscali, sia favorendo con altri privilegi la loro permanenza in famiglia, così da alleggerire gli oneri e la spesa sociale.  f) riqualificazione della scuola pubblica e del personale insegnante, ed agevolazioni sugli oneri che deve sostenere chi preferisce la scuola privata e religiosa.  g) il riordino della legislazione in materia di stupefacenti: nel 1990 fu approvata una legge che affermava con chiarezza la non liceità anche del semplice uso di droga, fonte di distruzione della persona e quindi del venir meno della persona stessa all'adempimento dei doveri verso la società, ma che nel contempo, proprio sul quel giudizio di sfavore, fondava seri strumenti di recupero per i tossicodipendenti. L'applicazione delle norme del 1990, delle quali noi abbiamo condiviso lo spinto e la struttura pur se presentavano qualche incertezza applicativa, ha condotto ad arginare le conseguenze più deleterie del fenomeno, a cominciare dai decessi per uso di droga, a potenziare il lavoro delle comunità terapeutiche, a conseguire importanti successi contro il narcotraffico. Nel 1993 alcune forze politiche Che avevano promosso la riforma del 1990, a cominciare da buona parte del Psi e della Dc, si sono «pentite», e dapprima hanno appoggiato di fatto il referendum radicale che ha eliminato alcuni passaggi essenziali della riforma, nella pettiva della liberalizzazione delle droghe cosiddette «pesanti». La conseguenza è che oggi sr è arrivati a una situazione di fatto peggiore rispetto a quella del 1990. Nonostante l'esito referendario, condizionato da altri fattori e da insufficiente informazione, noi puntiamo a un completo riordino della materia, che reintroduca con chiarezza l'illiceità dell'uso degli stupefacenti, mentre ci opponiamo alla cultura dello «sballo», ed anche alla stessa ipotesi di una liberalizzazione statale e legalizzazione anche solo di droghe «leggere», e perciò ad uno Stato «modico spacciatore». Ciò mai eliminerebbe il mercato clandestino, con la conseguente pericolosità sociale ed i reati ad essa conseguenti, ma puntiamo ad un capillare intervento dr prevenzione e di informazione, anche e soprattutto tramite il volontariato, verso r giovani, già fin dalle prime classi delle scuole medie.  Pubblichiamo qui di seguito il testo del documento approvato dalla Commissione «Valori e solidarietà» all’assemblea congressuale del Msi-Dn. I lavori della commissione sono stati coordinati dall’on Adriana Poli Bortone.  1) Riteniamo di essere noi, il nostro mondo, i portatori dei valori della nostra civiltà e della Cattolicità. Ce lo conferma il Pontefice, che nella lettera inviata il 10 gennaio 1994 ai Vescovi Italiani ha motivato il suo intervento con l'esigenza di «rendere testimonianza a quell'eredità di valori umani e cristiani che rappresenta il valore più prezioso del popolo Italiano»: un'eredità che, come precisa il Pontefice, è anzitutto «della fede in Gesù Cristo», se è vero che «il seme sparso da Pietro e da Paolo e dai loro discepoli ha messo profonde radici nell'animo della popolazione di questa terra, favorendone il progresso anche civile», ma è anche «della cultura, fiorita su quel comune ceppo nel corso delle generazioni» e «dell'unità»» che, al di là di come l'Italia si è concretamente realizzata, discende dalla comunanza di fede e cultura, e per questo «si misura non sugli anni, ma su lunghi secoli di storia» (par. 1). Noi, che tali valori abbiamo da sempre sostenuto, difeso, applicato, condividiamo col Santo Padre, sia che questa eredità «rappresenta il dono più prezioso del popolo Italiano» (par. 1), sia che, come seguita la lettera, «le tendenze che oggi mirano a indebolire l'Italia sono negative per l'Europa stessa e nascono anche sullo sfondo della negazione del Cristianesimo», poiché «si vorrebbe creare un'Europa, e in essa anche un'Italia, che siano apparentemente ""neutrali"" sul piano dei valori, ma che in realtà collaborino alla diffusione di un modello postilluministico di vita» (par. 4).  L'identità popolare.  2) Questo sforzo perverso è il punto di arrivo di plurisecolari tentativi tesi a far perdere al popolo Italiano la propria identità storica e i propri caratteri religiosi, culturali e civili, un processo che negli ultimi quant'ansi è stato subdolamente realizzato anche ad opera del partito della Democrazia cristiana, che ha affermato di essere l'esclusivo rappresentante politico dei Cattolici Italiani. Un partito che, contando sull'adesione generosa di larga e della popolazione, coincidente fatto col mondo cattolico, ha, col suo vertice, tradito nelle scelte essenziali i princìpi che erano, che sono, di quel mondo e più in generale, la tradizione di fede e di cultura del popolo Italiano, per trasformarlo in una massa di sudditi obbedienti al mondialismo ed al consumo (non siamo più cittadini, ma contribuenti e consumatori; se si fa un figlio non ci sono i denari per l'automobile nuova, ed allora ecco l'aborto). Ciò ha fatto con un continuo cedimento e quasi collusione al laicismo e marxismo; nel nome di questo compromesso ha consentito che fossero introdotte nell'ordinamento Italiano leggi come quelle sul nuovo diritto di famiglia e sull'aborto e divorzio, sulle sostanze stupefacenti e sul mutamento di sesso, mentre non si è fatto nulla per regolamentare gli esperimenti genetici ne per sostenere in maniera adeguata la famiglia, la maternità difficile, gli anziani!  L'unita dei cattolici.  3) Riteniamo che l'unità dei cattolici sia la naturale conseguenza di un'unità di fede e di cultura il cui asse portante ruota attorno alla dottrina sociale della Chiesa, alla quale ci siamo sempre richiamati. Il riferimento vago e generico, ad una non meglio identificata «ispirazione cristiana» è servito a quel partito a tradire i princìpi che invece vanno affermati con coerenti comportamenti politici ed in un organica legislazione. I problemi attuali si situano sulla frontiera della stessa identità e dignità dell'uomo, davanti alle quotidiane, compiaciute notizie della tossicodipendenza di tanti giovani, degli interventi sulle cellule germinali, della selezione genetica degli esseri umani, delle ipotesi di gestazioni di animali da parte di donne, della costruzione di monstra (ibridi uomo-animale) e della realtà di gestazione contro natura di sessantenni e così, via, al di là di ogni immaginazione.  Sui problemi concreti.  4) Dunque, l'unità politica dei cattolici va misurata non sulle etichette, ma su questi problemi concreti, le cui risposte non possono essere date, come è stato fatto per il passato, dalla classe dirigente democristiana, col continuo cedimento e con la scusa del passivo ossequio alla volontà di una maggioranza - assenta ma non corrispondente alla realtà - quasi che la metà più uno dei votanti possa, abbia il diritto di, decidere della vita e della morte degli esseri umani. «Alla democrazia - recita l'enciclica ""Centesimus annus"" del 1/V/1991, al par. 47, ma la parola ""democrazia"" va intesa nel senso sempre datole dalla Chiesa, e cioè di governo nell'interesse della popolazione - (va dato) un autentico e solido fondamento mediante l'esplicito riconoscimento di questi diritti. Tra i principali sono da ricordare: il diritto alla vita, di cui e parte il diritto a crescere sotto il cuore della madre dopo essere stati generati; il diritto a vivere in una famiglia unita e in un ambiente morale favorevole allo sviluppo della propria personalità; il diritto a maturare la propria intelligenza e la propria libertà nella ricerca e nella conoscenza della verità; (...) il diritto a fondare liberamente una famiglia e ad accogliere ed educare i figli, esercitando responsabilmente la propria sessualità; (...) la libertà religiosa, intesa come diritto a vivere nella verità della propria fede e in conformità alla trascendente dignità della propria persona». La tutela e lo sviluppo di questi diritti, così come sono stati la ragione di tante iniziative in Parlamento e nella Nazione (basta ricordare tutte l'articolata proposta di modifica della legge 194 del 22/V/1978, da noi avanzata nelle ultime due legislature) rappresenta, al tempo stesso, il nostro orizzonte politico e la sintesi del nostro impegno in difesa dell'uomo e di una società ancorata ai valori, nella consapevolezza che «una democrazia senza valori si converte facilmente in un totalitarismo aperto, oppure subdolo, come dimostra la storia» (Centesimus annus, par. 46).  II «partito radicale di massa».  5) Mentre l'identità del Partito democratico della sinistra è stata opportunamente definita come quella di un «partito radicale di massa», cioè di una confederazione di aggregazioni che, dalla politicizzazione dell’omosessualità, fino all'ecologismo e al femminismo più esasperati e irrazionali conduce alla completa laicizzazione del popolo Italiano, la  IL PROGRAMMA DELLA DESTRA DI GOVERNO.  Il documento approvato dalla commissione politica e istituzioni dell’assemblea congressuale del Msi-Dn. Il vecchio meccanismo della ""delega"" è ormai superato. L'elettore deve poter esprimere due voti: uno per il Governo, l’altro per il Parlamento. Un referendum sui caratteri fondamentali della Nuova Repubblica.  Lo scettro torni ai cittadini.  Pubblichiamo qui di seguito il testo del documento approvato dalla commissione Politica e istituzioni all'Assemblea congressuale del Msi-Dn. I lavori della commissione sono stati coordinati da Domenico Nania, Franco Franchi e Ignazio La Russa.  Il 1993 è stato un anno cruciale. Ha segnato la fine del vecchio e ha datato l'inizio del nuovo. Fino a qualche anno fa, nell'era della democrazia dei partiti, gli italiani erano convinti di esercitare la sovranità votando quasi sempre «per qualcuno», qualche volta «contro qualcosa», mai per qualcosa. E solo con il 1993 che si rende visibile agli occhi degli elettori lo scandalo dell'irrilevanza del loro voto come mezzo per indicare chi deve governare. La nuova legge elettorale sui sindaci, infatti, ha dimostrato che quella irrilevanza non era accidentale, ma voluta e calata in un impianto politico - costituzionale consociativo che sul centro, inteso quale punto politico di partenza, faceva leva per costruire ogni possibile alleanza e per garantire a chi lo occupava una rendita di posizione ed un ruolo egemonico nella formazione dei governi.  I nostalgici del centro.  Il sistema elettorale in vigore, di tipo maggioritario, innova il quadro politico perché gli schieramenti si formano e si collocano su versanti opposti, convergendo al centro (da intendersi quale punto politico di arrivo) solo all'atto della competizione, quando si tratta di sommare ai voti di partenza quelli che mancano e che occorrono per vincere il confronto sui programmi e sulla leadership di governo. In questa nuova dinamica della competizione politica ed elettorale si situa, in effetti, ragione vera della fine, prima che nella Dc e dei parotiti affini di centro, del loro ruolo. Fino che Tangentopoli ha solo accelerato svelando l'immoralità della raccolta e dell'uso delle risorse finanziarie da parte dei partiti di potere. Il Msi-Dn registra con soddisfazione la scomparsa del vecchio sistema politico e del suo centro. Tentare di riesumarli altro non è che un'inutile perdita di tempo e chi si ingegna a farlo ricerca rendite e vanta dr posizione che or mai sono fuori la realtà.  II voto di cambiamento e il voto di protesta.  L'evoluzione costante della situazione politica italiana dimostra che è ormai intervenuto un mutamento di fondo nell'atteggiamento della gran parte del corpo elettorale che sembra avere i caratteri dell'irreversibilità. Mentre, ancora, fino a poco prima delle politiche del '92, e in maniera consistente nelle amministrative del '90, le quote più ampie dell'elettorato conferivano i loro consensi ai partiti di potere, la realtà oggi appare radicalmente mutata. Nel contesto dei primi quarant'anni di Repubblica era quasi naturale che il Msi-Dn esprimesse una posizione politica di dura opposizione e di protesta. Di testimonianza e di condanna. Di controllo e di denuncia. Ma ora che il corpo elettorale, rompendo consolidate abitudini, divorzia dal vecchio e invoca con forza il cambiamento del sistema, il rinnovamento del ceto politico e significative riforme istituzionali e costituzionali, il Msi-Dn deve necessariamente modificare la sua strategia. Un movimento politico che si rispetti, infatti, quando si dà una strategia può pensare di orientare gli eventi. Di contrastarli. Di interpretarli. Di assecondarli. Ma ciò che sicuramente deve scongiurare è di farsi superare dagli eventi. Questo significa che di fronte al mutato atteggiamento del grosso del corpo elettorale che invoca il cambiamento, e, dunque, nuove forze politiche alla guida del Paese, non si può continuare a ragionare come se il destino della destra sia ancora l'opposizione. Dobbiamo, al contrario, sintonizzarci sulla lunghezza d'onda del cambiamento e, quale forza politica di governo, renderci interpreti e destinatari di coloro che domandano un nuovo sistema politico. Si sbagliano di grosso, pertanto, coloro che interpretano il voto espresso dagli elettori nelle elezioni amministrative del giugno e del novembre-dicembre '93 come un voto di protesta. Se, infatti, è di protesta il voto di chi ha il coraggio di gridare il suo no fuori dal coro dei si; se è stato di protesta il voto espresso dal corpo elettorale nel 1971/'72 quando quote ragguardevoli di cittadini, seppur minoritarie, misero sull'avviso n I partiti di centro-sinistra (Dc in testa) dissentendo dalla loro politica ma senza contestarne alla radice la legittimità di governare, protesta non è il voto delle amministrative del '93 perché la gran parte degli elettori ha ritirato ari partiti del vecchio la delega a governare individuando nel Msi-Dn, nella Lega, nelle Forze della nuova sinistra o nei nuovi soggetti politici, la guida per il domani.  Mai più conventio ad esdudendum.  Il Msi-Dn ha le carte in regola per interpretare, orientare guidare la domanda di cambiamento che sale dai cittadini. E dinanzi al puntuale verificarsi di tante cose da noi già dette (pensiamo all'elezione diretta del sindaco, alla questione morale o alla democrazia diretta) se non invochiamo primogeniture, o diritti d'autore, pur tuttavia pretendiamo il rispetto e la pari dignità che attribuiamo e altre formazioni politiche.  Nel nuovo sistema politico, secondo il Msi-Dn, non devono esistere nemici da cancellare ma avversari da battere. E da battere non una volta per sempre ma, se tutto va bene, ogni quattro anni, consci che la partita si può perdere e che, pertanto, si può stare oggi al governo e domani all'opposizione senza che per questo accada nulla di traumatico. I nuovi soggetti politici, al dunque, se vogliono essere nuovi davvero, non possono ripetere gli errori del passato discriminando secondo convenienza. Devono domandare ma devono offrire. Domandare e offrire il rispetto delle regole comuni. La prima Repubblica da questo punto di vista ha lasciato molto a desiderare. Al suo interno, infatti, è stati applicata tra le forze politiche una distinzione alquanto discutibile tra area della legittima e area della rappresentanza che ha consentito solo ai partiti riconducibili dentro l’area della legittimità e organicamente alleati della Dc, lasciando fuori l’ex-Pci e il Msn-Dn, di diventare partiti di governo. Alla base di questa discriminazione tappeto sono tanti e la loro soluzione sono state invocate ragioni storiche, di carattere internazionale e di opportunità politica. Condivisibile o meno che fossero, oggi queste ragioni non esistono più e il nuovo sistema politico, per il quale il Msi-Dn impegna tutte le sue energie, dovrà consentire a tutti i nuovi soggetti politici di essere (senza eccezione alcuna e senza che contro di loro si possa invocare ancora una conventio ad escludendum) partiti di governo. E in questo contesto che il Msi-Dn, rappresentando la destra di governo, lavora per l’europeizzazione del quadro politico che non sarà certamente nel breve e nel medio termine bipartitico ma che sarà certamente bipolare e che vedrà da una parte la sinistra , il polo progressista, il polo pluralista, il centro sinistra o come meglio si crede. E dal  l'altra la destra, il lo moderato, il polo conservatore o centro-destra.  Le istituzioni da riformare.  Dinanzi alla confusione che ha caratterizzato i primi anni '90 non è mancato chi si è chiesto se stava per nascere un nuovo sistema politico o se quanto avveniva doveva giudicarsi come il preinfarto della democrazia. II Msi-Dn, alle soglie di un cambiamento politico (che va assecondato perché conduce alla nascita della Repubblica degli italiani sulla cenere di quella dei partiti) afferma che il sistema democratico è fuori discussione. Non corre rischi. Né, tantomeno, è in stato di infarto. Secondo il Msi-Dn il metodo democratico ha dato buona prova di sé e la ricerca del consenso come unica via per raggiungere il governo della città e della Nazione non costituisce una opzione tra le tante in attesa di «tempi migliori». Non è la scelta dettata dallo stato di necessità in attesa di una fatidica «ora X» che, una volta giunta, possa aprire la via ad una nuova epoca, ad una storia nuova o ad un nuovo regime destinato a durare per sempre. Le regole della democrazia, insomma, rappresentano per il Msi-Dn l’unico processo da seguire, in discontinuità col vecchio, per condurre al nuovo. La scelta in favore del sistema democratico non è dettata, dunque, dalla mancanza di qualcosa, ma dalla consapevolezza che la conta dei voti rappresenta l'unica risposta senza controindicazioni al problema della competizione tra le forze politiche per la conquista del potere. La conta dei voti come mezzo per scegliere, a tempo determinato, chi vince e/o chi perde. Semmai, da sola, non basta. Occorrono, infatti, programmi, valori, obiettivi. Ma questo è un altro discorso. Sulla democrazia come metodo la discussione è chiusa. Se sulla conquista del consenso, condotta tramite l'uso legittimo degli strumenti che il sistema democratico pone a disposizione dei cittadini e delle forze sociali e politiche, la discussione è chiusa, altrettanto non può dirsi sul merito della democrazia. Qui i problemi sul tappeto sono tanti e la loro soluzione non appare affatto scontata. Anzi ad un problema risolto, quello del metodo fanno riscontro problemi irrisolti che vanno dall’affermazione autentica della sovranità popolare, alla riconsegna dello scettro ai cittadini; dalla realizzazione di una democrazia diretta e di qualità, all’introduzione di regole elettorali che favoriscano la formazione effettiva di coalizioni di governo in competizione tra loro; dalla sperimentazione di autonomie locali diffuse e di un decentramento articolato, anche fiscale, al bisogno di una pubblica amministrazione articolata sull’efficienza, la competenza e la trasparenza; dalla ricerca di un punto di equilibrio tra pari opportunità e riconoscimento dei meriti di ciascuno, alla compatibilità tra mercato, solidarietà, iniziativa privata e Stato sociale. Su questo terreno il bilancio complessivo della democrazia dei partiti è in deficit. Ed è per questo che quando si tratta di riempire di contenuti la competizione, il Msi-Dn non ritiene che il sistema parlamentare rappresenti - come va sostenendo la vecchia sinistra democristiana - il primo tempo di una Repubblica che continua o - come sostenuto dal Pds - la prima fase di un ciclo ancora in corso. Per il Msi-Dn, infatti, la prima Repubblica non è più. E un'esperienza esaurita. Ma, nello stesso modo, per il Msi-Dn, la nuova Repubblica non e ancora. Ed é in questa fase di passaggio tra vecchio e nuovo che prende corpo il di scorso sulla qualità del sistema democratico di domani e che si gioca la partita decisiva. Sul merito della democrazia, lo abbiamo detto, il Msi-Dn esprime una posizione di frontiera, di discontinuità col passato e di avanguardia in un quadro politico europeo alle soglie del 2000.  La democrazia diretta: la sovranità.  La prima questione aperta da risolvere sul merito della democrazia, secondo il Msi-Dn, è quella della sovranità. Se continuare, cioè, a considerare estraneo ad un autentico processo costituente il corpo elettorale - chiamandolo al massimo a ratificare o a respingere quello che altri (i partiti) altrove (per es. Commissione bicamerale sulle Riforme Istituzionali) hanno deciso - o se, invece, farne il soggetto principale del compito di scegliere tra opzioni alternative quando si tratta di decidere su temi di fondo. Quella della sovranità è una questione preliminare alla quale il Msi-Dn intende rispondere in maniera chiara precisando di non condividere quanti sostengono che il suo titolare, il popolo secondo l'art. 1 della Costituzione, nell'atto di esercitarla - votando - la trasferisce tutta ed intera, dentro il Parlamento, agli eletti. Secondo il Msi-Dn al titolare della sovranità (il popolo/il corpo elettorale/i cittadini), deve essere riconosciuto il diritto di esercitarla in modi e tempi stabiliti, senza per questo trasferirla necessariamente in altri al momento dell'esercizio. Se c'è, infatti, una sovranità che il corpo elettorale, esercitandola, trasferisce agli eletti, come avviene quando vota «per qualcuno», la Repubblica degli italiani deve riconoscere al corpo elettorale anche il diritto di esercitare la sovranità votando «per qualcosa» (come avviene con il referendum consultivo e/o propositivo). Un voto, dunque, sulle persone, ma anche un voto sulle grandi questioni. Un voto strettamente elettore ma anche un voto decisionale. Per questo il Msi-Dn sostiene come la prima e la più importante tra le riforme, quella dell'attribuzione piena della titolarità e dell'esercizio della sovranità al popolo attraverso lo svolgimento di un referendum sui caratteri fondamentali della Repubblica di domani che consenta loro di rispondere ai questi: «Volete voi che debbano essere i cittadini ad eleggere direttamente ed ogni quattro anni Presidente della Repubblica e che sia il capo dello Stato a nominare e revocare i ministri? Oppure: «Volete voi che debba essere il Parlamento in seduta comune ad eleggere ogni quattro anni il primo ministro ed ogni sette anni il capo dello Stato?  La democrazia diretta: un voto per il governo.  A scegliere una volta ogni quattro anni, e non una volta per sempre, il governo del Paese, deve essere, secondo il progetto del Msi-Dn, il corpo elettorale che, votando il leader della coalizione vincente, lo elegge, nel caso di una Repubblica presidenziale, capo dello Stato e del governo. È questa la democrazia diretta per la quale si schiera il Msi-Dn. Un voto per la Rappresentanza, ma soprattutto un voto per il governo, affinché siano i cittadini a dire chi deve governare e, sulla base dei programmi presentati, come deve governare. Nel dettaglio, Msi-Dn conferma la sua scelta di massima per l'elezione diretta del Presidente della Repubblica, capo dello Stato e capo del governo che, alla guida dell'Esecutivo come in Francia, nomina un Primo Ministro a sua volta investito della fiducia del Parlamento. Ciò non deve significare, però, che il Msi-Dn si sottrae pregiudizialmente al confronto con coloro che preferiscono, l'elezione diretta del Primo Ministro. Anche in questo caso, infatti, siamo dentro il genere della democrazia diretta, seppure bilanciate in una diarchia istituzionale che vede al vertice dello Stato, accanto al Primo Ministro, un Presidente della Repubblica eletto dal Parlamento e con funzioni di garanzia e di difesa dell'unità nazionale. Si adotti l'una o l'altra delle soluzioni, resta il fatto che il Msi-Dn è per il superamento del vecchio meccanismo della delega e per l'attribuzione all'elettore di due voti, uno per il governo e uno per il Parlamento, uno per decidere chi e come deve governare (e per giudicare se e come ha governato) ed uno per scegliere chi e come deve controllare.  Democrazia diretta: un voto per la rappresentanza.  Ad un governo forte della diretta investitura popolare deve corrispondere un Parlamento forte con estesi poteri di programmazione e di controllo. Un Parlamento in grado di contribuire alle grandi scelte di politica economica, sociale e internazionale. Un Parlamento che comunque tenga conto della ricchezza di una society italiana percorsa da molteplici correnti culturali e consistenti ceti intermedi in cerca di uno spazio istituzionale. Un Parlamento siffatto equivale a riconoscere in Italia l'esistenza di una società a più voci che se non può essere trasportata di peso, così com'è, nelle istituzioni, allo stesso tempo non può essere omologata per decreto introducendo regole elettorali per la rappresentanza, troppo brutali e soffocanti. Nel nostro contesto politico, che certamente non può definirsi omogeneo, al pari per esempio di quello inglese (dove, per dirla in breve, siano al governo i conservatori o i laburisti, «la Regina non si tocca»), se un sistema elettorale uninominale maggioritario «secco» darebbe vita probabilmente ad una rappresentanza parlamentare a macchia di leopardo con i rischi di ingovernabilità che è facile intuire, risultati di segno opposto potrebbero conseguirsi con un sistema elettorale maggioritario a doppio turno, perché più di altri garantisce la formazione chiara di coalizioni di governo tra soggetti diversi che si riconoscono su un programma comune. Se, quindi, il fine dell'azione politica del Msi-Dn è quello della creazione di una destra di governo, in una aggregazione di centro-destra, non si possono respingere i mezzi conseguenti e coerenti per raggiungerlo e, dunque, il ricorso ad un sistema elettorale a doppio turno. L'attenzione che il Msi-Dn dedica all'individuazione del sistema elettorale per eleggere le assemblee legislative non fa, comunque, dimenticare il grande problema della qualità degli eletti, della loro competenza e della loro responsabilità. La nostra scelta per un sistema di rappresentanza che non dimentichi le competenze resta del tutto intatta e anche confortata dalle recenti espressioni del Presidente della Repubblica quando ha ritenuto di ribadire l'opportunità, per chi si impegna in politica, di essere portatore di una sua specifica professione, arte, mestiere o lavoro.  La via presidenzialista.  Lo Stato è l'immagine della Nazione, ne riassume i valori perpetuandoli; esalta le qualità del popolo di cui tutela i diritti, indica i doveri, promuove lo sviluppo: è ispiratore dell'educazione nazionale e artefice della giustizia; garante dell'equilibrio sociale attraverso il principio della solidarietà intesa come diritto-dovere. In questa indissolubile identità lo Stato-Nazione affonda le radici nella storia e nella tradizione, e individua il progresso nel conseguimento del massimo bene comune - il bene generale della Nazione - dal quale fa discendere il soddisfacimento di tutti i beni particolari, degli individui e dei gruppi. Con la scomparsa del senso dello Stato e lo stravolgimento dello Stato medesimo, sostituito dal regime dei partiti, si sono dispersi il senso della Nazione e la consapevolezza del valore di «comunità nazionale», manifestandosi la forma Stato nelle peggiori materializzazioni del centralismo burocratico, del fiscalismo, della partitocrazia. Da qui là rivolta diffusa contro un regime inteso come Stato, perché sovrappostosi allo Stato attraverso la concezione privatistica ed affaristica del potere, ed il riflusso verso il potere locale- più controllabile da parte del cittadino - e verso un autonomismo spinto ai  limiti del federalismo, con rinascita di antiche rivalità, di antichi confronti, di nuovi egoismi, con la distruzione del principio di solidarietà ed il conseguente ripudio dei poveri da parte dei ricchi. Una proposta federalista, valida per altri Paesi di ben diverse tradizioni e culture e di secolari esperienze nazionali unitarie, non rifonda lo Stato ma lo distrugge definitivamente, centuplicandone, tra l'altro, i costi di gestione a carico dei cittadini ed approfondendo le vistose separazioni; e sarebbe fatale per l'Italia degli squilibri, assurta da poco all'unità e da tale condizione al ruolo di potenza internazionale. Tanto più in quest'ora che vede il nostro Paese impegnato nel grande incontro europeo a contatto con Stati dalle fortissime identità nazionali, mentre all'interno della penisola emerge la devastazione morale ed economica prodotta da Tangentopoli. Si deve, quindi, concludere che l'alternativa a questa parvenza di Stato, retto da una classe politica squalificata e accentratrice a qualunque livello di potere appartenga, non può essere che la rifondazione di uno Stato unitario capace di identificarsi nella Nazione, di riassumere i valori di libertà e autorità, di sapersi aprire ad un forte decentra- mento per realizzare il massimo della partecipazione popolare e dell'efficienza. Il Msi-Dn individua il principale errore di regionalismo - unitamente a quello dell'attribuzione di «materie» anziché di «funzioni» - nella dimensione attuale dell'ente regione: troppo grande per favorire la partecipazione e per cogliere tutte le esigenze del territorio e delle popolazioni, inadatta ad attuare risparmi di spesa gestionale, portata a ripetere, aggravandoli, i difetti dello statalismo burocratico, sia nei confronti degli individui sia nei confronti degli Enti locali. Esistono regioni dove possono individuarsi anche tre o quattro realtà territoriali omogenee economicamente e socialmente, ben distinte e individuate anche nella denominazione tradizionale, e addirittura diverse per costume e spesso per dialetti, che patiscono l'unità regionale trovandosi costantemente emarginate rispetto al gruppo territoriale egemone. E sono proprio queste realtà che devono servire come base ad una moderna ripartizione del territorio. Per cui il nuovo ente superprovinciale non può che nascere dall'unione di più province e di più aree omogenee che costituiscono la nuova entità territoriale strutturata secondo il sistema previdenzialistico. Si avranno in tal modo entità più adatte alla gestione del territorio che, essendo caratterizzato dal valore della omogeneità, avrà un unico peso politico e non potrà conoscere emarginazioni o privilegi. E su queste entità, dalle «maturali» dimensioni, più adatte al controllo popolare, governate da rappresentanze direttamente legate ad ogni parte di territorio, potrà trasferirsi un forte decentramento amministrativo e legislativo, senza pericolo di antagonismo nei confronti dello Stato, di sprechi, di burocratizzazione, di separazione tra cittadino e potere regionale; e con sollievo dei Comuni - cardini del territorio - che avranno finalmente di fronte non la regione elefantiaca e discriminatrice, ma la snella realtà omogenea portata, per vocazione e strutture, ad esaltarne le funzioni ed a valorizzarne le risorse. E non può sfuggire l'originalità della proposta e la sua rilevanza politica, anche sotto il profilo del grande risparmio di spesa e dell'efficienza, di fronte all'eliminazione di due livelli di potere locale tra il cittadino e lo Stato sostituiti da un livello unico; per cui la scala del rapporto risulta così razionalizzata: Comune, diretta espressione del cittadino, la nuova entità territoriale omogenea che solo per comodità dialettica si può chiamare distretto, e lo Stato.  Nuovo modello di rappresentanza – politica.  Non si riforma lo Stato se tuttavia non si affronta il problema della rappresentanza. In tema di rappresentanza politica non si tratta di ripercorrere la strada secolare del «principio rappresentativo», ma di verificare la validità dell'attuale modello di rappresentanza, alla luce dei mutamenti intervenuti nella società italiana che hanno fatto emergere nuovi soggetti politici, contestando duramente e mettendo in crisi i soggetti tradizionali. In altri termini si tratta di esaminare il rapporto tra l'attuale rappresentanza e la società-corpo elettorale che la esprime e che la investe della tutela di interessi generali e particolari. Il problema emerse risolutamente sin dall'Assemblea Costituente, perché non era ipotizzabile che dopo una guerra planetaria che aveva aperto l'era atomica rivoluzionando esigenze, costumi, tecnologie, strumenti e tempi dell'informazione, velocità della politica, si potesse tornare senza riflessione al vecchio tipo di rappresentanza del periodo pie-fascista, legato ai partiti politici, agli interessi particolari di persone e di gruppi, e già criticato dai costituzionalisti del secolo scorso. Appare, quindi, logico che nel fervore costituente del '46'47 si sia fatta strada l'idea di una rappresentanza non più e soltanto legata al soggetto «partito», ma estesa a tutte quelle categorie economiche e morali, della produzione e del lavoro, che avevano duramente sostenuto il peso della guerra e conquistato il diritto di ergersi come nuovi soggetti della politica, titolari della competenza e portatori della globalità degli interessi della Nazione. E questa idea illuminata, aderente alla nuova realtà sociale, riuscì ad affermarsi nel dibattito e nel processo normativo costituente fino a concretarsi nell'art. 56 del Progetto predisposto dalla Commissione dei 75. Purtroppo il testo dell'art. 56 subì molti e contrastanti emendamenti, estensivi e riduttivi, e lo scontro dialettico sull'individuazione delle categorie eleggibili portò alla soppressione di tutte le categorie; per cui cadde il tentativo di diversificare le due Camere legislative e di introdurre in una di esse il tipo nuovo di rappresentanza, che avrebbe garantito la reale presenza degli interessi universali e particolari della persona umana e di quelli generali della Nazione. La partitocrazia aveva vinto e si era accaparrata il monopolio della rappresentanza politica ottenendo - per i partiti - il riconoscimento costituzionale del privilegio (art. 49). Ora la grande occasione per introdurre il nuovo modello di rappresentanza politica è offerta dal clamoroso fallimento del sistema partitocratico, dalla cancellazione dei vecchi partiti operata dal corpo elettorale, e dall'imporsi sulla scena politica di soggetti nuovi, più rappresentativi e più attendibili dei primi, che vantano il diritto di accedere alle assemblee elettive per porre fine alla rappresentanza «dimezzata» e realizzare quella della globalità degli interessi, della competenza, della rispondenza perfetta tra elettori ed eletti nel rapporto istituzioni/società. Le categorie produttrici non sono più disposte a restare nell'anticamera del Parlamento. Come introdurvele, attraverso il metodo della democrazia, è un problema di procedure, così come la scelta se affidare ad esse una delle due Camere, o se porle a diretto confronto coni partiti in una sola assemblea. Ciò che conta è l'affermazione del principio costituzionale, ormai irrinunciabile, che la rappresentanza politica spetta a tutte le categorie riconosciute della produzione e del lavoro (inteso in tutte le sue forme spirituali e materiali), così creandosi, a fianco dei partiti rigenerati, quel nuovo modello rappresentativo che la costituente del '48 non riuscì a portare a compimento.  IL PROGRAMMA DELLA DESTRA DI GOVERNO.  Il documento approvato dalla commissione Diretti del cittadino dell’Assemblea congressuale del Msi-Dn. Garantire le più elementari norme di sicurezza, giustizia, equità fiscale. Protezione della salute, tutela degli anziani, una scuola moderna, informazione obiettiva ed una burocrazia snella; come ridare credibilità alle istituzioni.  Una nuova fiducia tra cittadini e Stato.  Pubblichiamo qui di seguito il documento approvato dalla commissione «Diritti del cittadina» dell’Assemblea congressuale del Msi-Dn. I lavori della commissione sono stati coordinati da Enzo Erra.  CINQUANT'ANNI di partitocrazia hanno spezzato il rapporto di responsabilità e di fiducia tra il cittadino e lo Stato. Non più sede di un potere legittimo, ma strumento oppressivo che presta i suoi mezzi di coercizione al potere illegittimo dei partiti, lo Stato è divenuto il persecutore dei cittadini. Di fronte a questa entità estranea e avversa che preleva risorse vitali, impone divieti assurdi, prescrive norme incomprensibili, complica la vita e accresce i disagi ai contribuenti, agli ammalati, ai pensionati, ai deboli e agli indifesi, che controlla e annota redditi, consumi, beni e risparmi e pretende una taglia su tutto, i cittadini non avvertono più il dovere, che un tempo dava un senso alla vita, di impegnarsi e se necessario sacrificarsi per il bene comune servendo le pubbliche istituzioni, ma tendono a sfuggire, a mascherarsi, a nascondersi, a salvarsi, a cercare vie traverse per ottenere il dovuto e talvolta per strappare l'indebito. Questo avviene anche e soprattutto perché, in cambio della sua persecuzione, lo Stato non garantisce i più elementari diritti dei cittadini alla sicurezza, alla giustizia, all'equità fiscale, alla protezione della salute. La guerriglia quotidiana tra i cittadini e lo Stato e forse il  più grave tra pericoli che minacciano unità nazionale. Per sedarla non basta  nemmeno più la disfatta e la liquidazione dei vecchi partiti. E necessario che i  nuovi soggetti politici, nel prenderne il posto, non pretendano di sostituirsi ad essi nell'esercizio di un potere illegittimo, ma restituiscano il legittimo potere allo Stato. Solo se questo avverrà, lo Stato reintegrerà i cittadini dei loro diritti, ed i cittadini riacquisteranno coscienza dei loro doveri.  Il problema della sicurezza.  Il primo dei diritti che lo Stato deve restituire ai cittadini è quello alla sicurezza. La parola, oggi, non ha più alcun senso, ed i cittadini stessi - minacciati nell'incolumità, nella vita e nei beni - ne hanno quasi smarrito il senso. Lo Stato deve in primo luogo sradicare l'antistato mafioso, riconquistando il territorio delle regioni meridionali di cui ha perduto il controlla. E necessario per questo un vero impegno, tuttora molto carente: occorrono leggi più dure e pene più severe, quadri amministrativi e burocratici risanati e selezionati, nuclei investigativi e operativi specificamente addestrati, unici giudiziari ripuliti dall'inquinamento e raddoppiati nei ranghi, nuove occasioni di lavoro reale, senza esistenzialismo. E occorrono soprattutto pene severissime e chiare che colpiscano le connivenze, equiparando le responsabilità dei criminali a quelle di chi li protegge oli aiuta. Oltre a sconfiggere la grande criminalità organizzata, lo Stato deve bonificare i terreni di coltura dove cresce e prospera la criminalità grande e spicciola, quella che rende infrequentabili interi quartieri. Questi terreni sono la droga, la prostituzione, l'immigrazione clandestina. Per quanto riguarda la droga, va ristabilito innanzitutto il divieto penale di usarla. Deve essere inoltre coito lo spaccio, in tutte le sue forme, senza riguardi per le cosiddette «minime quantità». Pene severissime, rigidamente determinate rispetto ai comportamenti devianti, fino a prevedere l'ergastolo per i casi più gravi, devono essere stabilite per chi introduce droga nel territorio nazionale e per chi la vende ai minori. Una nuova legge deve riguardare il fenomeno della prostituzione che ha assunto le allarmanti dimensioni evidenti per tutti, e che va dilagando in ogni città con l'occupazione di interi quartieri e con il pubblico esercizio in strada e piazze centrali e periferiche. Si impone una norma che punisca, oltre ai già sussistenti reati di sfruttamento e favoreggiamento, anche il pubblico esercizio delle attività di meretricio. La stessa figura dell'adescamento deve essere ridefinita e più severamente punita, per contrastare la crescente difficoltà a perseguire lo sfruttamento, e per stroncare il degradante fenomeno della pubblica esibizione ed «esposizione» che, avendo raggiunto livelli finora impensabili, deve essere chiaramente configurato per sé come adescamento. Va data infine risposta legislativa puntuale e severissima al fenomeno, relativamente recente, del cosiddetto «racket della prostituzione», con particolare riferimento agli individui e alle organizzazioni che reclutano all'estero e introducono nel territorio nazionale soggetti destinati a prostituirsi. Anche per l'immigrazione occorrono nuove norme, che sostituiscano l'inefficace e ormai scaduta legge Martelli. L'ingresso in Italia di ci extracomunitari,deve essere sospeso per cinque anni. In questo quinquennio, gli extracomunitari già presenti nel territorio devono essere censiti, e le loro possibilità di lavoro e comunque di sussistenza devono essere accertate. A chi è (oppure può mettersi) in regola, deve essere consentito il soggiorno, in forma stabile, fino alla concessione della residenza o anche della cittadinanza. Gli altri devono essere espulsi. L'ingresso clandestino nel corso del blocco, l'ulteriore presenza illegale sul territorio, e in particolare la violazione dell'ordine di espulsione, devono essere considerati reati. Il diritto dei cittadini alla sicurezza interna e a frontiere altrettanto sicure, presuppone adeguati interventi a sostegno delle forze armate e delle forze dell'ordine. Il Msi-Dn ritiene che debbano essere valorizzati l'opera e il ruolo degli uomini in divisa, troppe volte al centro di campagne di denigrazione inaccettabili. Ribadiamo la nostra scelta in favore di forze armate volontarie e professionali, convinti del fatto che oggi nel campo della difesa la qualità conti sempre più della quantità. In tal modo l'Italia riuscirebbe a svolgere in maniera adeguata le delicate funzioni di ordine internazionale a cui viene chiamata in diversi contesti in Asia e in Africa. Una presenza militare credibile dive una premessa essenziale per una maggiore credibilità politica. Va altresì valorizzata la professionalità delle forze dell'ordine, rivedendo le norme che regolano i rapporti tra Poli  zia di Stato e Carabinieri e le funzioni degli organi di rappresentanza. La questione militare rientra quindi tra le grandi riforme istituzionali, sia per gli aspetti riguardanti i diritti del cittadino che chiede sicurezza, sia per quanto riguarda i diritti dei cittadini in divisa.  Riorganizzare la giustizia.  Nessuna legge, per quanto rigorosa e dura, può ristabilire la sicurezza dei cittadini, senza un apparato giudiziario in grado di attuarla. Ma l'esigenza di giustizia non e solo strettamente connessa a quella della sicurezza: nasce dal bisogno originario di dirimere il giusto dall'ingiusto, il torto dalla ragione, il buon diritto dalla sopraffazione, dalla violenza o dall'inganno. E l'istanza di fondo; che spinge gli uomini ad associarsi in comunità politiche, e che quindi è all'origine stessa degli Stati. Quando uno Stato ha rinunciato a fare giustizia, non ha solo calpestato un fondamentale diritto dei cittadini, ma ha anche rinunciato a essere se stesso. Nessuno più dubita che questo sia avvenuto in Italia. Per restituire agli onesti la fiducia di essere protetti, e ai disonesti la certezza di essere puniti, occorre una totale riorganizzazione di tutto il meccanismo giudiziaria. Partendo da un saldo disegno riformatore, e avendo necessariamente di mira le priorità indispensabili, si deve cominciare con interventi-tampone che eliminino gli intralci più grossi, semplifichino le procedure più astruse, restringano i tempi e ne impongano il rispetto. Sul versante della giustizia penale, una i più razionale ripartizione dei compiti  tra polizia giudiziaria e magistratura inquirente - il cui ruolo va distinto da  quello della magistratura giudicante - può rendere più efficaci le indagini e  consentine una razionale revisione della legislazione relativa al pentitismo, divenuto oggi pressoché l'unico mezzo per la ricerca dei colpevoli: mezzo fondato su una iniquità di fatto, che, premiando efferati criminali, toglie allo Stato il diritto morale di colpire e punire gli altri. Il pentitismo non può essere infatti agevolato al punto tale da essere il motore, spesso inquinante, di supposte verità processuali, con effetti devastanti sull’intera credibilità della giustizia. Vanno contemporaneamente respinti tutti i tentativi di «soluzione politica» riguardo a Tangentopoli, anche se spacciati come semplici allargamenti del patteggiamento. Nello stesso quadro di assoluta urgenza, però, bisogna anche aumentare sostanzialmente le somme, oggi ridicole, stanziate per la giustizia, e assicurarne l'utilizzo con criteri di razionalità ed efficienza. I servizi di cancelleria devono essere riorganizzati mediante l'istituzione di uffici di Provveditorato con competenze territoriali corrispondenti alle circoscrizioni dei Tribunali, e va ridotto drasticamente il numero dei «profili professionali» (attualmente sono ben 10) riaccorpando le funzioni in non più di quattro qualifiche. Vanno istituiti filtri concorsuali autenticamente selettivi per la progressione in carriera. Occorre infine trasferire gli uffici insedi attrezzate e moderne, acquistare quegli strumenti tecnici che oggi ogni modesta azienda possiede, anche al fine di assicurare alla giustizia civile, ormai giunta alla paralisi, i mezzi, le strutture e gli uomini per riprendere a funzionare. In questa prospettiva, e anche per razionalizzare le risorse umane e materiali, occorre restituire prestigio e credibilità all'Ordine Giudiziario, attaccato dal virus partitocratico oltre che dal Protagonismo esibizionista, e sempre più lontano da ogni concezione meritocratica. In prospettiva si debbono abrogare i meccanismi che regolano la progressione in carriera dei giudici prescindendo dal merito, e si può valutare una diversa scelta dei componenti dell'Ordine Giudiziario oltre ad una diversa articolazione delle sue gerarchie e strutture. Su un piano di più immediata  attuazione deve essere realizzata una riforma del Consiglio Superiore della Magistratura, con nuovi criteri di nomina della parte «laica» dei suoi componenti, e con una modifica in senso maggioritario del sistema elettorale della componente «togata». Interventi seri,  mirati e non velleitari, devono poi essere realizzati in materia di polizia peni tenziaria, nel meccanismo di accesso alla professione forense, e per la revisione e l’aggiornamento dei codici. E inoltre indispensabile un abbassamento dei costi dei procedimenti e degli atti, che metta tutti i cittadini, anche i meno abbienti, nelle condizioni di far ricorso alla giustizia, in particolare nel campo civile. E opportuna una revisione dei criteri di nomina del Giudice di Pace, che attualmente non garantiscono un'effettiva capacità tecnica.  Revisione del sistema sanitario.  Lo Stato deve assicurare il diritto alla salute a tutti i cittadini: ogni cittadino contribuisce alla spesa sanitaria generale secondo le proprie capacità economiche. Lo Stato deve intervenire attraverse il Ssn che garantisca uno standard omogeneo di assistenza su tutto il territorio nazionale, nel giusto equilibrio tra intervento pubblico ed iniziativa privata. E urgente una revisione completa della gigantesca ma inefficiente struttura burocratica gestita dai partiti di potere per alimentare le proprie clientele elettorali, che sperpera i contributi dei cittadini invece di tutelarne la salute. Le UU.SS.LL., aziende autonome, dovranno essere profondamente riformate sia nel criterio politico di gestione delle stesse, sia nel criterio di elargizione del livello di prestazioni al cittadino malato, finalizzato il tutto esclusivamente alla qualità e alla competenza delle prestazioni e alla vera ed utile fruizione del servizio da parte del cittadino. Il dramma che vive oggi il Ssn è dovuto ad una mancata razionalizzazione della spesa sanitaria che deve avvenire secondo i seguenti criteri:  1) prevenzione, diagnostica, cura delle patologie minori sul territorio (medicina di base, poliambulatori, centri di riabilitazione, con particolare riguardo ai portatori di handicaps e alle, altre fasce marginali di popolazione).  2) l'ospedale è il momento principale de cura del paziente, ove la figura del medico deve riassumere il suo ruolo di centralità. In questo quadro va potenziato e diffuso i servizio di day hospital nell'ottica della riduzione delle spese di ricovero.  3) razionalizzazione della spesa farmaceutica con revisione del prontuario in base ad un criterio omogeneo di classificazione dei farmaci, con un rigido e trasparente controllo dei prezzi.  4) potenziamento della ricerca scientifica, considerando la spesa ad essa relativa come investimento a lungo termine che avvantaggerà l'economia nazionale. L'applicazione di questi principi generali, da integrare nei vari, numerosi dettagli che comporta, tenendo anche conto delle numerose e variegate realtà locali, determinerà l'abolizione dei tickets, una maggiore efficienza delle prestazioni sanitarie, una ridotta burocratizzazione dei servizi, una minore durata dei tempi di ricovero da cui la garanzia di una effettiva protezione da parte ,dello Stato delle fasce più deboli della popolazione (indigenti e non tutelati).  Regolare l'informazione.  In una società moderna, ricevere una corretta e completa informazione - conoscere, cioè, quello che davvero accade nel proprio paese e nel mondo - è una necessità vitale prima ancora che un diritto irrinunciabile. Informare direttamente i cittadini, tuttavia, non è un compito dello Stato: organismo politico, lo Stato non potrebbe in ogni caso che fornire un'informazione politicizzata, modellata cioè su quella che in quel momento è la «sua» verità politica. Lo Stato, però, non può nemmeno disinteressarsi del problema, e lasciare che il flusso dei dati e delle notizie venga originato ed eventualmente manipolato da forze economiche o politiche di parte. Deve dunque dettare nonne precise, che assicurino l'accesso dei cittadini a un'informazione autentica, ed impediscano l'alterazione della verità. Oggi tuttavia lo Stato possiede e gestisce tre telegiornali - e cioè quasi metà degli strumenti d'informazione televisiva - tutti i radiogiornali a diffusione nazionale, oltre al quotidiano Il Giorno; ed a tutta una catena di settimanali e periodici. E una situazione anomala, che deve essere sanata, o almeno radicalmente corretta, prima che si possa procedere a regolare organicamente l'intero settore. Per quanto riguarda «II Giorno», non c'è che da procedere alla privatizzazione, come il Msi-Dn chiede da tempo. Anche la Rai-Tv va privatizzata, pur conservando la gestione del servizio pubblico: il suo assetto proprietario va aperto all'azionariato privato, mentre la sua amministrazione deve essere sottoposta alle stesse norme che regolano le società per azioni. Le sue dimensioni devono comunque essere snellite, ed il suo enorme apparato burocratico va ridotto. Per svolgere la funzione di servizio pubblico una sola rete televisiva e una radiofonica possono essere sufficienti. Il canone di abbonamento dovrà essere quindi conseguentemente ridotto. La Rai-Tv deve quindi essere messa in condizioni di fornire un'informazione pubblica ma non di parte. L'informazione che viene da fonti private - sia quelle radiotelevisive che quelle della erta stampata -deve essere a sua volta regolata in modo che non si creino situazioni di fatto che impediscano la nascita di nuove voci (come avverrebbe in campo televisivo con una rigorosa e immodificabile assegnazione delle frequenze) o che riducano in poche mani il possesso degli organi d'informazione, come sta avvenendo in campo giornalistico. Una nuova legge antitrust sull'editoria deve favorire la nascita e lo sviluppo di nuove testate, proteggere quelle minori, impedire che quelle maggiori vengano conglobate in pochi, grandi complessi. La stessa legge, o una analoga deve tutelare le televisioni e le radio locali, facilitarne la nascita, agevolarne lo sviluppo. Un'authority dell'informazione deve sostituire l'attuale Garante dell'editoria, istituzione che si è rivelata inefficace e non in grado di far fronte ai suoi compiti. Il flusso pubblicitario deve essere regolato, la vendita sottocosto deve essere impedita, l'indipendenza e la libera espressione dei giornalisti deve essere assicurata.  Snellire la burocrazia.  Lo Stato è tenuto a fornire una serie di essenziali servizi - anagrafe, catasto, registro, casellario giudiziario, titoli di studio - che per loro natura non possono essere affidati ad altri. Tutta l'attività in questo campo deve essere orientata ad assicurare ai cittadini quanto e loro diritto ottenere, e cioè la base giuridica e la relativa certificazione di una loro condizione o di un loro possesso. Si tratta, dunque, di un debito che lo Stato, per il fatto stesso che esiste, assume verso i cittadini, e non di una servitù che i cittadini, all'atto stesso della nascita, assumono verso lo Stato. Tutto il costume e il modo di procedere della pubblica amministrazione deve quindi essere modificato e ribaltato. Ogni ufficio pubblico esiste per soddisfare un bisogno del cittadino, e non per sottometterlo e pressarlo. Norme precise devono essere emanate per trasformare i procedimenti burocratici e amministrativi, per indirizzarne il corso verso le esigenze del pubblico e non - come oggi avviene - verso quelle dell'amministrazione stessa. Norme ancora più rigorose devono regolare i tempi di svolgimento delle pratiche, di registrazione di atti, di concessione di autorizzazioni e licenze. Non deve più essere consentito l'ingorgo che oggi si verifica negli uffici del catasto o in quelli addetti alla revisione delle autovetture, in arretrato di milioni di pratiche. A questo scopola burocrazia deve certamente cambiare mentalità ma deve anche essere messa in condizioni di funzionare in modo nuovo. Le procedure deveno essere snellite semplificate le duplicazioni evitate, i molteplici passagi attraverso sedi o livelli diversi aboliti. Gli uffici devono essere messi in grado di procedere all’immediata acquisizione di dati, e alla rapida elaborazione di documenti e certificati. In vista del conseguimento di prestazioni in tempo reale, occorre un efficace razionalizzazione dei metodi di lavoro delta Pubblica Administrazione. Le dotazioni strumentali degli uffici e le qualità professionali degli addetti devono essere incrementate. Deve essere radicalmente eliminata la tendenza governativa ad usare il pubblico impiego come in strumento di intervento sociale, a scapito del contenuto professionale. In particolare, in vista di una nuova e moderna articolazione degli uffici pubblici, si può prevedere l'immissione nella Pubblica Amministrazione solo attraverso corsi selettivi, lo sganciamento del sistema retributivo dalla progressione di carriera, la possibilità di abbreviare l'avanzamento mediante concorso. La responsabilità diretta e individuale dei dirigenti deve essere chiaramente stabilita e adeguatamente valorizzata, e deve essere riunificata la carriera direttiva dirigenziale. Deve essere quindi previsto il licenziamento per dolo, colpa grave e incapacità. Vanno stabiliti tassativamente il divieto per i dirigenti di iscriversi a partiti politici ed eventualmente anche a sindacati, e l'incompatibilità tra la funzione di dirigente e incarichi retribuiti esterni alla Pubblica Amministrazione. Sarà infine opportuno istituire un'anagrafe degli incarichi, ed il relativo controllo del loro affidamento.  Educazione ed istruzione.  Dinanzi alla grave crisi della scuola italiana, inserita nella più vasta crisi dell'intero sistema politico italiano, è opportuno, all'inizio di questo documento, mettere in rilievo la nostra concezione dello Stato e della società e, quindi le finalità che noi affidiamo all'istituzione della scuola, che rappresenta una delle fondamentali categorie morali, ove la cultura si fa educazione e da entità astratta si trasforma in strumento di civiltà, di società e di libertà. Per noi la Scuola è la struttura portante della società nazionale e pertanto essa, nei contenuti e nelle strutture, deve risultare funzionale ad un disegno  politico che si deve concretamente realizzare attraverso una istituzione educativa che stimoli e favorisca la partecipazione di tutte le componenti ad essa interessate. Nel sistema politico da noi ipotizzato e basato sulla partecipazione delle categorie al potere decisionale, anche alla Scuola va conferito il compito di agire nella società e per lo Stato, nel rispetto del ruolo ad essa spettante. L'intervento dell’istituzione scolastica su un piano strettamente normativo, deve avvenire attraverso una ristrutturazione contestuale ed organica di tutto l'ordinamento scolastico, dalla Scuola Materna all'Università, alla ricerca scientifica, affidando ai vari gradi ed ordini di scuola compiti specifici ed obiettivi chiari e comprensibili, che re tengano conto delle vane fasi dell'evoluzione biologica, psicologica e sociale dei fanciulli, degli adolescenti, dei giovani cui si rivolge, nonché delle necessità dell’intera società ad un inserimento attivo ed aggregante in un contesto europeo nell’odierna fase di profonda ed accelerata trasformazione. Oggi, la mancanza di una seria politica scolastica rischia di trascinare le nuove generazioni dietro le trasformazioni tecnologiche, oggetto della nuova realtà, anziché renderle protagoniste di  un processo che dovrebbe essere anche civile, attraverso un rinnovamento sociale che abbia come contenuto anzitutto i valori della tradizione storica e culturale. Il Msi, in questo contesto, avverte il dovere di denunciare lo stato di dequalificazione professionale e la conseguente demotivazione in cui si trova tutto il personale della scuola. Il significato culturale della cattedra è stato distrutto dopo il 1968; l'autorità del sapere, l'autonomia didattica, non sono state più ricostruite da nessuno dei successivi governi. In proposito, il Msi auspica una seria e specifica formazione professionale, in ambito universitario, del personale docente, sia destinato ai corsi normali che ai portatori di handicap. Come anche va perseguita l'evasione della scuola dell'obbligo, fonte di microcriminalità e causa della riduzione dei posti di lavoro. Se vi sono ancora insegnanti (e vi sono) per i quali i valori legati a concetti fondamentali, quali l'educazione, la promozione culturale, la crescita e la maturazione intellettuale e morale dei giovani, vanno sempre più difesi a prescindere da un'ipotetica, tangibile riconoscenza loro attribuita dalla società, è pur vero che sia il governo che i sindacati della triplice confederale hanno operato, in questi ultimi anni, proprio nella direzione opposta, misconoscendo la specificità culturale e spirituale di questa professione e mortificando il significato delle sue rivendicazioni, ridotte a squallide contrattazioni salaria li, con risultati, peraltro, irrisori. Il progetto ministeriale dell'autonomia della scuola, così come e formulato, è allarmante, in quanto la prospettiva, fascinosa all'apparenza, risulterebbe molto pericolosa poiché porterebbe, di fatto, ad un'Italia divisa in tre: Nord, Centro, Sud. Infatti, la sponsorizzazione e l'aziendalizzazione della scuola produrrà istituti ben attrezzati (anche a livello culturale) al Nord e a scuole di serie B e C in altre parti del territorio nazionale. In linea generale, ribadiamo, non siamo contrari all'autonomia, ma a questo tipo di autonomia. Queste preoccupazioni vanno ad aggiungersi al disorientamento generato dapprima dalla riforma della scuola media inferiore ed ultimamente da quella della scuola elementare (legge 148/90) che tanti problemi sta creando agli alunni, alle famiglie e agli insegnanti. Preoccupazioni condivise dai docenti che vivono questo momento di sfiducia, non solo per un giusto mancato riconoscimento economico, ma anche perché declassati e privati del loro «status» in una società che misura il valore della produttività in termini grettamente economistici e finisce per imporre la riduzione del ruolo docente e per emarginare l'istituzione scolastica. Per risollevare il prestigio della scuola italiana e per ridarle un ruolo centrale nel processo di elevazione culturale e di sviluppo socio-economico, è necessario in primis aiutare la classe dirigente e docente a riconquistare la propria dignità professionale; si dovrà inoltre procedere ad una necessaria revisione dei Decreti Delegati del 1974, tenendo conto delle verifiche, positive e negative, in relazione al funzionamento degli Organi Collegiali e alle sperimentazioni, e delle giuste richieste provenienti dagli studenti, dalle famiglie e dai docenti. Si potrà, così, arrivare all'ottimizzazione della presenza negli Organi Collegiali, delle rappresentanze dei genitori e degli studenti e ad un effettivo funzionamento degli stessi.  La tutela degli anziani.  Maggiore cura e attenzione vanno dedicate ai problemi degli anziani, che  rappresentano uno degli aspetti sociali più seri, per il forte numero, sempre in aumento, delle persone della terza età. Si va determinando una situazione di autentica emergenza. Nei primi anni del 2000 la popolazione italiana sarà costituita per il 40% di anziani, a causa del tasso di natalità che è fra i più bassi nel mondo. I dati statistici confermano che oltre il 20% della popolazione anziana sarà costituito da non autosufficienti. Occorre quindi una vasta e incisiva azione mirata ad incrementare le strutture pubbliche volte ad operare in questo settore: assistenza domiciliare integrata, ambulatori e ospedali geriatrici, residenze, in una prospettiva che superi gli anacronistici cronicari, purtroppo ancora esistenti. Occorre infine reperire risorse anche attraverso la riconversione e rivitalizzazione delle numerose Opere Pie, in modo organico e funzionale allo scopo.  I giovani e il futuro.  Le forze politiche tradizionali, non solo quelle travolte dallo scandalo di tangentopoli, hanno fallito nell'opera che si erano prefissi: costruire modelli ideali per le giovani generazioni. Il sistema già negli anni Settanta aveva cercato di proporre modelli di riferimento basati sull'internazionalismo marxista o sull'adesione alle teorie dello sfruttamento mondialista. Il risultato di tale politica giovanile fu la massificazione e l'omologazione a modelli precostituiti. L'attuale momento è il risultato del totale fallimento di quell'assurda e suicida corsa verso il paradiso dell'avere e dell’apparire dell'apparire anziché verso l'unico mondo che qualifica e dà pregnanza alla persona, vale a dire il mondo dell'«essere». E questa la differenza sostanziale che da sempre ha contraddistinto il Fronte della Gioventù dalle altre organizzazioni giovanili. Per tutto questo, il Fronte della Gioventù deve assumere un ruolo di difensore e depositario dei valori di tutta quella gioventù che non ha mai voluto credere e cedere alle logiche del qualunquismo e che, anzi, si e sempre battuta per ripristinare il concetto di politica intesa come strumento per creare uno Stato che unisca la necessita della Nazione ai bisogni del singolo. E per questo suo modo di essere, per la sua stona, per la sua tradizione, per la sua presenza sul territorio, che oggi il Fronte della Gioventù dovrà essere, (così come il Msi-Dn in Alleanza nazionale) il perno di un'Alleanza giovanile, un’aggregazione che veda le diverse anime riconoscersi in un progetto politico dove valori come l’identità nazionale, la libertà, il diritto alla vita, la famiglia e solidarietà, sono la base per iniziare insieme un cammino per ricostruire la Nazione. Si è inoltre convinti che sono le istituzioni educative e formative il luogo dove si deve vincere la battaglia per una nuova identità, dove è necessario avviare un processo di rinnovamento della cultura, dove si deve elaborare un nuovo modello di sviluppo e di benessere, dove si coniugano memoria e futuro per le sfide del terzo millennio. Per raggiungere tali obiettivi, è urgente una riforma della scuola secondaria che preveda anche una formazione post-secondaria e dell'Università, che costituiscono insieme lo snodo fondamentale per la definitiva organizzazione dell'intero sistema educativo. Alla scuola italiana si chiede di potenziare la qualità dell'insegnamento, di non rinunciare a formare il cittadino prima ancora di formare il lavoratore, ma si chiede altresì di valorizzare gli aspetti operativi del sapere e di dare piena dignità alla cultura tecnologica come dimensione irrinunciabile di una moderna cultura europea. La sfida nella scuola consiste proprio nel saldare cultura letteraria, scientifica e tecnologica nell'ambito di un nuovo umanesimo. Una cultura attiva, volta a governare i processi di mutamento storico in vista di una progressiva elevazione dell'uomo stesso nel suo rapporto con gli altri esseri umani e con la natura. La nostra risposta alla crisi è proprio nella formazione di giovani che faranno sì che l'Italia e l'Europa trovino il cammino per la ricostruzione dell'identità comune. Si è convinti che dovranno essere le giovani generazioni le forze più adatte a sostenere e ad attivare un patto «civile» tra le forze che spingono in direzione del cambiamento che trasformi l'esigenza della solidarietà in tessuto adatto a realizzare lo sviluppo per l'intera Comunità. La politica giovanile deve essere rivolta ad una pluralità di interessi. Tuttavia tale politica deve essere sostanziata da una precisa concezione unitaria nei valori e negli obiettivi comuni. Può essere un obiettivo unico, ma e necessaria una coordinazione dei problemi giovanili in una politica o in un piano programmatico. Una politica di partecipazione giovanile deve, quindi, trovare espressioni sia a livello nazionale sia in quelli locali  e decentrati. Indubbiamente, il Comune è l'ente dove più concretamente la partecipazione dei giovani può essere rilevante per i problemi quotidiani della comunità. In questo contesto partecipativo, la gioventù può e deve presentare proposte concrete attraverso le relative associazioni negli organi riconosciuti, quali ad esempio il Consiglio di Gioventù. E importante che i giovani, che sono la vita futura della società nazionale siano tenuti in conto nel momento della decisioni che li toccano direttamene indirettamente. Il giovane, infatti, deve arrivare alla convinzione che la parte cipazione non solo è un mezzo, ma un obiettivo costante di vita associata e solidarietà realizzata. Partecipazione quindi presenza, non solo appartenenza, e quindi attività decisoria da svolgersi insieme con altri nell’interesse comune.  IL PROGRAMMA DELLA DESTRA DI GOVERNO.  Il documento approvato dalla commissione per la politica estera dell'assemblea congressuale del Msi-Dn. Revisione dei trattati che ci penalizzano, riforma della Comunità Europea, rinnovamento della Nato, Paesi dell'Est, Mediterraneo, America Latina: ecco come il nostro Paese può essere protagonista.  Un grande ruolo per l'Italia nell'Europa.    PUBBLICHIAMO IL TESTO DELLA RELAZIONE DI MIRKO TREMAGLIA APPROVATA DALLA COMMISSIONE   «per la politica estera)) dell'Assemblea congressuale del Msi-Dn. In un'epoca di  profonde trasformazioni il momento centrale di analisi è quello dell'instabilità degli  equilibra mondiali. La politica estera pone problemi di fondo che investono  drammaticamente la vita dei popoli. Non vi sono più i due blocchi, e non vi e la certezza  dei controlli per la sicurezza. La tecnologia più sofisticata condiziona l'evoluzione delle  strategie per le alleanze nei diversi rapporti di forza. Nello stesso tempo si rinnova con  grande determinazione l'aspirazione di tutti i popoli di ritrovare le proprie identità nazionali. Le garanzie non sono più così nette e i segni delle ripetute crisi vanno considerati lontani nel tempo e con origine dalla fine della Seconda Guerra Mondiale.  In questa ottica osserviamo le situazioni che coinvolgono tutti gli Stati e diamo ad esse una dimensione e una prospettiva che attengono agli interessi permanenti della Nazione Italiana e dell'Europa. Nell'alternarsi delle vicende, che hanno cambiato il quadro politico-militare del mondo, vi sono realtà che vanno affrontate con la massima chiarezza, non dimenticando mai la nostra Storia e la nostra posizione geo-politica. Dopo la caduta del Muro di Berlino, sono emerse gravi le contrapposizioni politiche in ogni Continente, sono scoppiati conflitti armati, guerre regionali che escono da qualsiasi controllo internazionale. Si debbono guardare i problemi con alta responsabilità, respingendo ogni forma di rassegnazione, consolidando i principii della libertà uniti a quelli delle sovranità nazionali, puntando come primo obiettivo a far cessare definitivamente le nefande conseguenze della sconfitta che ha colpito l'Europa cinquant'anni orsono.  La revisione dei Trattati.  Non si può, infatti, pensare ad un'Europa unita politicamente se permangono le ripercussioni del 1945, che colpiscono ancora, in particolare l'Italia, ma non solo l'Italia, nei suoi confini, nella sua identità e nella sua indipendenza; non possono sussistere ancora discriminazioni o posizioni di supremazia o di direttorio. Fissiamo i punti qualificanti e sostanziali della nostra battaglia per l'Italia e per l'Europa.  L'Europa con un suo ruolo, come mito da conservare e da esaltare, anche per una sua missione civile nel mondo. L'Europa delle Patrie, per raggiungere l'unità dall'Atlantico agli Urali nella libertà; per riaffermare che tutti gli Stati debbono godere di indipendenza e possono avere la possibilità e 1'autorita di scelta nelle alleanze. La revisione dei Trattati è indispensabile, così come la cancellazione definitiva degli accordi di Yalta, per far cessare gli effetti della Seconda Guerra Mondiale. Ma così come non può permanere Yalta, non può essere messa in vita una Yalta II. Con quanto è avvenuto nella ex Jugoslavia, nel massacro di quei popoli, nella distruzione di un artificioso Stato federale, emerge la necessità della revisione del Trattato di Pace del 1947 e di quello di Osimo del 1975. Non è più oggi questa un'impostazione velleitaria dopo gli avvenimenti del 1989, e serve per ristabilire la parità tra gli Stati Europei. L'Italia deve riunificarsi, così come vi è stata la riunificazione della Germania, per riavere la propria unità e così la propria indipendenza nazionale. Ma l'Europa che ha visto ritornare liberi e sovrani gli Stati dell'Est, non può essere nuovamente mutilata nelle sue prospettive e nelle sue scelte unitarie da nuove intese tra Usa e Russia. I Paesi dell'Europa dell'Est hanno chiesto di aderire alla Nato in una forte integrazione europea; per il loro sviluppo, per la loro tutela e per la loro sicurezza. Il vertice di Bruxelles, su proposta e iniziativa americana, ha risposto no a questa richiesta. Si è così sostituito all'oppressione del Patto militare di Varsavia sui Paesi dell'Europa dell'Est, un nuovo condizionamento politico tale da impedire, dopo la caduta dell'Unione Sovietica, la libera determinazione e l'indipendenza effettiva degli Stati dell'Europa Orientale, che non possono così disporre di libera scelta per loro alleanze. L'offerta di un’alleanza per la pace così come è stata proposta, costituisce un nuovo e pericoloso atto di sudditanza alla Russia, che ha posto il veto ad un'Europa completamente integrata.  Nato rinnovata ed Europa.  Valutiamo una Nato evidentemente rinnovata e rinegoziata, con la partecipazione dell'Europa dell'Est, con un'organizzazione di difesa autonoma, garante del nuovo sviluppo e del nuovo ordine europeo. Solo così ci si richiama all'Ideale europeo, alla coscienza della nuova Europa; così ci siamo posti contro la capitolazione dell'Europa nel dopoguerra, e contro l'intesa anti-Europa apparsa periodicamente in questi decenni da parte delle due superpotenze. Oggi l'Europa rischia di essere nuovamente declassata per quel che concerne la politica internazionale e per gli interessi economico-finanziari che privilegiano, per gli americani, la Russia da una parte e l'Estremo Oriente, Giappone e Cina dall’atra. Il segnale è chiaro proprio nelle vicende europee, in queste ultime decisioni che colpiscono duramente gli Stati europei dell'Est per ridurli, nel nuovo patto russo-americano, a vassalli politici di Mosca. Dobbiamo reagire nel quadro dell'alleanza europea e occidentale, sempre in coerenza con una nostra linea antica, con lealtà, senza servilismo o sudditanze. Il messaggio si traduce, in questo quadro; in una responsabile scelta europea di indipendenza nelle alleanze e di un globale indirizzo europeo che mobiliti le forze nazionali e risvegli nei popoli, con particolare riguardo alle nuove generazioni, la presenza delle nazionalità per costruire la Confederazione degli Stati europei.  Dopo la caduta dell'impero sovietico.  E certo che le valutazioni politiche che abbiamo fatto non possono ignorare, in termini paralleli, la grande crisi economica che ha colpito nel 1993 sia l’Occidente e sia l'Est, trovando il punto più drammatico nella dissoluzione dell'Unione Sovietica, nella dispersione delle armi nucleari, in possesso delle nuove Repubbliche già dell'Urss, arsenali di armi, trattati ormai in termini commerciali anche con i Paesi del Medio Oriente e del Terzo Mondo. Questo è un dato di grande rilievo nello scenario mondiale e che pone interrogativi, talvolta terrificanti, senza soluzioni sicure. Ben altra era l'aspettativa di qualche anno fa quando la ribellione di milioni di tedeschi contro il comunismo, e il crollo dell'ideologia segnò la grande vittoria dell'anticomunismo e l’eliminazione dell'impero sovietico, aprendo una nuova fase storica per l'Europa e per il mondo. La riunificazione della Germania fu il traguardo per rendere praticabile e reale la riunificazione dell'Europa; finì l'anacronistica ed impudente occupazione di Berlino da parte delle «quattro grandi potenze» e venne ristabilita la sovranità per i Paesi Baltici e per quelli dell'Europa dell'Est. Da allora è divenuto sempre più intenso e profondo il lavoro per raggiungere l'obiettivo dell'unificazione europea. Ma, insistiamo che debbono essere annullati tutti gli atti arbitrari compiuti a seguito della sconfitta militare del  1945, specie per quanto riguarda il nostro Paese, anche sotto l'aspetto del diritto internazionale; infatti è venuto a mancare l'interlocutore, cioè la Repubblica Federale di Jugoslavia che aveva imposto, coni vincitori, i patti scellerati di allora; e non esistono più le condizioni che avevano costretto l'Italia a sottoscrivere quei Trattati. I territori dell'Istria, di Fiume e della Dalmazia debbono quindi tornare, mediante nuovi accordi internazionali, sotto la sovranità dello Stato italiano. L'Europa si deve costruire nel rispetto dei diritti di tutti gli Stati sovrani europei; altrimenti si tratterà solo di tentativi che, come dimostrano i fatti, cadranno nel nulla.  L'unità europea.  Abbiamo sto il problema di rivedere in seno alla Cee i poteri legislativi e di controllo della Commissione esecutiva e del Parlamento Europeo, in una riforma delle Istituzioni comunitarie, capace di interpretare le trasformazioni in atto, per uno sviluppo giusto ed equilibrato del mercato interno e dell'unità economica e monetaria, con particolare attenzione al quadro sociale, che soffre di una crisi pesantissima, con 17 milioni di disoccupati. Abbiamo respinto i tentativi, drammaticamente presenti, di sopraffazioni da parte di un Paese comunitario nei confronti di altri, sotto l'aspetto di speculazioni finanziarie o di intese politiche parziali. Abbiamo sempre auspicato che l'unità europea fosse prima di tutto politica, ideando una Confederazione di Stati, perché mai come oggi le vicende del Continente europeo passano attraverso una strategia politica ed il rispetto e l'esaltazione della Storia, delle tradizioni, delle nazionalità. Ricomporre non solo nella dignità, ma negli equilibri politici ed economici, i diversi Stati vuol dire poter coordinare gli interessi politici, economici, sociali e finanziari dei singoli Paesi europei. Abbiamo dovuto purtroppo per tanti anni registrare la mancanza di questo tipo di iniziativa dell'Europa, perché divisa, incapace di far sentire la sua presenza e il suo ruolo nelle gravissime situazioni del Mediterraneo e del Medio Oriente, così come in ogni altra parte del mondo, dove puntualmente è giunta la forza degli Stati Uniti d'America in contrapposizione all'influenza e al pericolo dell'azione dell'Unione Sovietica.  La critica a Maastricht.  Questo non è avvenuto con il Trattato di Maastricht e questo è il motivo della nostra critica. I fatti successivi ci hanno dato pienamente ragione, vista la sconcertante situazione monetaria europea e la distruzione dello Sme. Maastricht ha voluto far dipendere l'avvenire dell'Europa dal predominio dei grandi gruppi economico-finanziari che hanno accentuato le divisioni e hanno condotto i singoli Stati ad accogliere e a sottoscrivere il Trattato da posizioni, una diversa dall'altra. Basti pensare alle deroghe a favore di tutti i contraenti, meno che per l'Italia. Avevamo chiesto di rivedere le clausole che erano state già modificate per la maggior parte degli Stati contraenti e avremmo voluto che il Trattato si inserisse in una più ampia visione e impostazione politica.  Sosteniamo con estrema fermezza che la politica deve fissare i termini dell'unione europea, le funzioni e il ruolo operativo dell'Europa, nella parità tra gli Stati, tenendo conto delle nuove realtà riconfermando l'importanza fondamentale della nuova Nato, della Conferenza per la sicurezza e la cooperazione in Europa e nella validità del Consiglio d'Europa e dell'Ueo soprattutto per la politica della difesa e dell'intervento. Nella Nato, essenziale diviene il pilastro europeo per riaffermare e consolidare nell’Alleanza la funzione, quale protagonista, dell'Europa nell'indipendenza dagli Usa. Il tempo dei blocchi è finito e vanno rimosse le regole ormai di retroguardia di fine guerra e di disparita anche all'interno del Consiglio di Sicurezza dell'Onu, dove l'Europa non ha nemmeno un componente permanente del Consiglio stesso. La Comunità Europea, in rappresentanza dell'Europa, deve chiedere ed ottenere di essere partecipe del Consiglio di Sicurezza, con gli stessi diritti degli altri membri. Dobbiamo insistere nella politica di intesa, già sperimentata nelle forme di Associazioni regionali in Europa, dicendo che si tratta delle Convenzioni speciali sorte tra i Paesi dell'Europa Occidentale e i Paesi dell'Europa Centro Orientale, per impostare, sin da ora e per l'avvenire, il più vasto e completo accordo internazionale della Comunità con i Paesi dell'Europa dell'Est.  II vertice di Bruxelles.  Un'Europa che non sia soltanto una zona di libero scambio, un'area legata esclusivamente da interessi economici, ma invece una Confederazione di Stati diversi e sovrani, che trovino insieme la forza e la volontà di darsi una politica estera e di sicurezza comune, una unità di intenti, di direttive e di leggi che garantiscano l'efficacia primaria della «politica», non subordinata dall'economia quale sistema fine a se stesso. Nemmeno il vertice di Bruxelles, che doveva imprimere una svolta «storica», ha dato il risultato sperato: non si è operata l'adesione indispensabile dei Paesi dell'Europa dell'Est alla Nato, avendo davanti a sé quello che è l'avvenire ignoto della Russia e delle ex Repubbliche sovietiche e rimanendo ancora inerti di fronte alle barbarie e al massacro di intere popolazioni dell'ex Jugoslavia. E più grave, sotto certi aspetti politici, la totale assenza europea dalla vicenda medio-orientale, dalle prospettivedi pace, sempre così problematiche e difficili tra Israele e i palestinesi, che hanno diritto sacrosanto ad avere una Patria, dopo tante sofferenze e tanto esilio. È mancato, peraltro, qualsiasi appuntamento europeo nell'area mediterranea e verso il Terzo Mondo. Pesantemente colpevole la nostra inefficienza diplomatica e politica verso il Corno d'Africa, Somalia, Etiopia ed Eritrea dove il nostro rapporto di Storia e di amicizia deve trovare una nuova, grande prospettiva di partecipazione prioritaria nei confronti di qualsiasi altro Paese.  Per il Corno d'Africa dobbiamo articolare un programma ben definito e globale di riconciliazione e di ricostruzione. Sottolineiamo che il vuoto politico italiano rientra nella più volte denunciata incapacità di fare una politica incisiva da parte dell'Europa. La crisi è profonda ed investe le singole Nazioni. Sembra essersi impadronita dell'Europa una dinamica tribale, tanto all'Est, dove si realizza sotto forma di un'estrema violenza nella ex Jugoslavia o nella ex Unione Sovietica, quanto all'Ovest, dove i sentimenti nazionali vengono improvvisamente esacerbati e travolti dalla Scozia alla Lombardia, passando per le Fiandre o anche per certe regioni francesi. Questa tentazione colpisce i problemi della solidarietà in quanto le regioni più ricche vogliono separarsi da quelle più povere, ma diviene oltremodo pericoloso per la stessa pace, con la prospettiva di confronti, o peggio di conflitti, tra potentati locali e per la stessa Europa, con l'arresto brutale della costruzione iniziata nel 1957.  Il valore della nazionalità.  L'alto e nobile richiamo del Sommo Pontefice contro le tendenze che oggi mirano ad indebolire l'Italia per negare la costruzione dell'Europa, il suo appello «all'Italia, che ha moltissimo da offrire all'intera Europa», la sua esaltazione della Nazione italiana nella sua unità e nella sua identità, vogliono un significato di alta dimensione morale, culturale e politica, e sul piano dei valori, all'Europa, di contro ad un modello materialista, economicistico dell'unione del nostro Continente. «Immaginare che si possa costruire qualcosa di efficace per l'azione e che sia approvato dai popoli al di fuori e al di sopra degli Stati- diceva il generale De Gaulle - è una chimera». È infatti assurdo voler fondare l'Europa, che è il nostro destino, sulla disgregazione delle Nazioni e sulla decadenza degli Stati; è utopistico disegnarla come una grande Federazione di innumerevoli entità regionali. Recentemente, diceva il Presidente dell'Assemblea Nazionale francese davanti al Parlamento italiano: «Sono convinto che l'Europa non abbia bisogno di 58 milioni di europei abitanti nella penisola italiana; sono convinto che abbia ancor meno bisogno di una semplice collezione di veneti o lombardi, romani o umbri, toscani o siciliani accaniti a suddividersi le spoglie dell'Italia. L'Europa ha bisogno di 58 milioni di italiani che continuino a portarle, nella diversità e nella coesione, il segno del loro genio culturale, economico e politico. E giusto ricordare che il principio delle Nazioni invita a riconoscere a tutti i popoli i diritti e le libertà rivendicati per il proprio così come è bene sottolineare che uno Stato gode dell'interezza democratica quando il Parlamento rappresenta e simbolizza l'unità nazionale ed è l'espressione della volontà popolare, proprio nella sua unità e quando garantisce gli interessi veri della comunità nazionale. I Parlamenti nazionali sono i garanti di questa legittimità democratica e dell'unità nazionale, due termini indissociabili che divengono il fondamento della democrazia europea». Da tutto ciò si capisce perché Maastricht non ha soddisfatto queste profonde esigenze e perché Maastricht è un Trattato da rivedere. Dobbiamo constatare che è in atto il disastro monetario. Spieghiamo il nostro no a Maastricht: no profondamente motivato e articolato. Maastricht è un Trattato già da rivedere; perché il disastro monetario, lo scontro economico, anche all'interno della Comunità, le imposizioni finanziarie della Germania sul resto d'Europa, la mancanza di incidenza politica nelle decisioni internazionali, gli accordi militari tra Francia e Germania, e la parzialità e l'inidoneità di qualsiasi impostazione della difesa comune, le deroghe che hanno accompagnato il sì di quasi tutti gli Stati firmatari dalla Gran Bretagna alla Francia, dalla Danimarca al Portogallo, alla Spagna, alla Germania, e che hanno vanificato tutti i titoli e le disposizioni del Trattato, confermano l'inutilità e il danno per la formazione di una vera unità politica europea. La politica esercitata dalle Banche Centrali non può presiedere il ruolo essenziale dell'Europa nel mondo; umilia gli Stati, viola persino gli ordinamenti costituzionali degli aderenti, abbandona al proprio destino la questione sociale per 17 milioni di disoccupati. Occorre, nello spirito europeistico; ridefinire, altresì, le clausole penalizzanti del Gatt e dei fondi monetari mondiali per mutare strutture e impostazioni sino ad oggi dominate dagli Usa, per un'apertura agli interessi europei.  L'Europa ed il Mediterraneo.  L'Europa di Maastricht ha ignorato la politica per il Mediterraneo e per il Medio Oriente.  Nel Mediterraneo l'Italia deve impegnarsi come protagonista nel suo mare con accordi ed alleare con il mondo arabo e con i Paesi rivieraschi e con quanti vogliono operare per la sicurezza e per lo sviluppo. Questa è la nostra impostazione. L'Italia è chiamata ad esercitare un suo ruolo specifico per la sua Storia e per i problemi drammatici e tragici che affliggono da decenni questa area. Il progetto è quello di una Conferenza sulla Sicurezza e sulla Cooperazione nel Mediterraneo (Cscm), che è rimasto fermo nei cassetti della diplomazia europea, facendosi superare dall’iniziativa americana. Oggi, che il discorso della pace tra Israele e i palestinesi è avvenuto, occorre procedere con decisione e tempestività su quella strada, stabilendo finalmente la mediazione europea. Indispensabili gli accordi culturali ed economici in via privilegiata con Marocco, Tunisia, Algeria ed Egitto, nonché in particolare quelli che si riferiscono alla Cooperazione. Le questioni sempre più gravi dello squilibrio demografico e dell'occupazione tra la sponda Sud e quella Nord del Mediterraneo, pongono all'Italia e all'Europa il pericolo dell'invasione incontrollata degli immigrati extracomunitari. A tale riguardo, abbiamo da anni proposto un piani europeo di investimenti trentennali nel Nord Africa per creare posti di lavoro per 20 milioni di africani in Africa; con un ritorno economico per la stessa Europa e per sviluppare in quei Paesi le condizioni sufficienti di una proficua economia che impedisca l'emorragia del lavoro da quelle terre verso l'Europa. Solo così si affronta, in termini di solidarietà sociale e di produttività, il problema sino ad oggi rimasto del tutto insoluto degli extracomunitari nel nostro Paese e in Europa. Non scordiamo di riproporre il problema dimenticato della ricostruzione dello Stato libanese.  L'Europa e l'America Latina.  Un'indicazione di nuova e grande prospettiva politica ed economica per l’Europa è quella dell'intesa organica e di vasta programmazione tra Europa e America Latina, avendo come avanguardia di straordinaria influenza, l'Italia e la Spagna. Lanciare un ponte di alleanza con i Paesi del Sud America, dove vivono e lavorano, con funzioni anche istituzionali e di impegno pubblico, decine di milioni di cittadini di origine italiana e spagnola, diviene un fatto internazionale di valore unico, sia politico che economico, di competizione e concorrenza mondiale. E la politica per gli anni 2000, per l’Europa che assume dimensioni planetarie, nei confronti degli Usa una parte e dell'Estremo Oriente dall'altra. Queste, dunque, sono le nostre conclusioni e sfide di politica estera.  1) Revisione dei Trattati: quello del 1947 (Trattato di pace), quello del 1975 (Trattato di Osimo), quello del 1992 (Trattato di Maastricht); dopo la riunificazione tedesca, quella italiana, con il ritorno, mediante accordi internazionali, dell'Istria, di Fiume e della Dalmazia, per ristabilire la dignità tra gli Stati europei e la loro partecipazione paritaria alla costruzione dell'Europa, nella sua unità, che non può dipendere dalle leggi dell'economia e della moneta, ma da una chiara strategia politica. La Comunità europea deve avere un posto permanente al Consiglio di Sicurezza dell'Onu.  2) La necessaria riforma della Comunità Europea. I cambiamenti storici ci obbligano a rivedere l'architettura comunitaria, nei poteri istituzionali e nei rapporti con gli altri organismi internazionali e con i Parlamenti nazionali.  3) L'Europa nell'Alleanza. Rinnovare la Nato. La costruzione del Pilastro europeo; nessuna sudditanza, ma la capacità di indipendenza e autonomia europea nelle decisioni politiche e militari. La necessità dell'intervento, anche militare aereo, contro il terrorismo e contro la barbarie nella dissoluzione jugoslava e contro i centri di fuoco a terra.  4) Rinsaldare il processo d'accordo e di unione con i Paesi dell'Europa Orientale. Dare ingresso negli organismi internazionali agli Stati europei dell'Est e accoglierli nella Nato. Respingiamo il tentativo di una Yalta II per la nuova sudditanza alla Russia per questi Paesi, così come previsto dalla cosiddetta «Alleanza per la Pace».  5) Considerare prioritario e determinante il ruolo dell'Europa nel Mediterraneo; la proposta di un piano trentennale europeo in Africa, per risolvere il dramma e il pericolo dell'immigrazione. La necessità della mediazione tra Italia e i palestinesi. L'azione della Cooperazione e l'iniziativa per il Corno d'Africa.  6) L'Europa e l'America Latina. Alleanza politica ed economica attraverso i milioni di oriundi italiani e spagnoli; per una forza europea competitiva con gli Usa e l'Estremo Oriente.",NA,NA
