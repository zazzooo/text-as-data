"text","cmp_code","eu_code"
"La Rete è un soggetto politico nato dall'unione di storie e culture che hanno posto con decisione al centro della politica del Paese i temi della valorizzazione della persona umana, della questione morale, della pace, del rispetto dell'ambiente, della giustizia e della solidarietà. Negli ultimi tre anni, la Rete è stata una,, delle forze protagoniste del rinnovamento della classe politica italiana; ha denunciato con intransigenza i guasti e le storture del vecchio sistema attaccando, a volte isolata, i rappresentanti di un regime basato sulla corruzione e sul legame vergognoso tra pezzi dello Stato, poteri occulti e criminalità organizzata. La Rete ha sempre posto all'attenzione dei cittadini il problema della difesa e del rilancio della democrazia come primo punto irrinunciabile per la ricostruzione del Paese.  La famiglia è per La Rete un valore e la sua promozione un progetto politico. Ma la famiglia intesa come primo luogo di aggregazione liberamente scelto dai cittadini, anche nelle sue forme non istituzionalizzate, è oggi lo specchio dei tanti problemi che affliggono il  Paese, L'isolamento degli anziani, la mancanza di luoghi di aggregazione, il difficile raggiungimento della parità dei diritti fra uomo e donna, la mancanza dei servizi sociali, sono le principali difficoltà che, quotidianamente, ogni cittadino deve affrontare. Sia nelle città che nei centri minori è necessaria una nuova politica che venga incontro ai giovani e agli anziani, basata sulla solidarietà, sulla partecipazione e l'aggregazione. E' necessaria una nuova organizzazione dei tempi: i tempi del lavoro non devono essere in contrapposizione con i tempi della scuola e i tempi della vita sociale non devono contraddire i tempi della crescita individuale.  Il tema della giustizia ha assunto un peso sempre più determinante nella vita politica italiana. Il sistema giudiziario corre però oggi seri pericoli per i gravissimi attacchi all'indipendenza ed all'autonomia della magistratura da parte di alcuni settori del mondo politico e per le carenze strutturali e di organico che allungano in maniera vergognosa i tempi per lo svolgimento di indagini e procedimenti. La Rete si batte da anni per l'adozione e l'applicazione di leggi sulla trasparenza nelle pubbliche amministrazioni e per la giustizia e la democrazia sui luoghi di lavoro. Perché la giustizia non può essere soltanto un ideale, ma deve trasformarsi in regola di quotidianità.  La solidarietà è la valorizzazione della diversità e delle minoranze. Di fronte al riaffermarsi in tutta Europa di fenomeni quali il razzismo, la xenofobia ed egoismi di ogni genere, l'Italia si deve fare portavoce di una cultura concreta della solidarietà verso i più deboli, gli emarginati, gli extra-comunitari. La Rete vuole rilanciare l'idea di uno Stato sociale riqualificato dalla totale eliminazione di sprechi e inefficienze. Tutte le categorie meno tutelate socialmente ed economicamente emarginate devono trovare nei servizi sociali strumenti per il loro reinserimento come cittadini nella società. Fondamentale è il ruolo che in questo  senso può svolgere il volontariato che è uno strumento di lavoro e di impegno concreto per quanti hanno preferito non legarsi alle strutture dei partiti. Il volontariato è una risorsa da valorizzare evitando però che essa debba continuamente supplire alle carenze dello Stato.  L'Italia deve saper assumere un ruolo forte di proposta all'interno della comunità internazionale affinché si ponga fine ai tanti conflitti che devastano il pianeta, primo tra tutti quello nella ex-Jugoslavia.  Il nostro paese deve dare un chiaro segno di rifiuto della guerra e della cultura delle armi. La Rete ripresenterà all'esame del nuovo Parlamento il progetto di legge che sancisce la piena titolarità dell'obiezione di coscienza al servizio militare. Le tematiche ambientaliste hanno sempre avuto grande attenzione all'interno del nostro Movimento; difesa della dignità della persona umana vuoi dire anche difesa del diritto ad un ambiente vivibile e non ostile. L'Italia possiede uno dei più grandi patrimoni ambientali d'Europa e si è data leggi che ne potrebbero garantire la tutela. Ma la mancanza di controlli, il prevalere di interessi affaristici hanno portato ad un vero disastro ambientale, La Rete vuole dimostrare che è possibile difendere l'ambiente rispettando le leggi. Questo è necessario ed è anche possibile con una rivoluzione della cultura, una rivoluzione ""gentile"" che coinvolga il modo di vivere non meno che le coscienze e la mentalità di tutti noi.  Chi volesse chiedere informazioni sul programma o partecipare direttamente alle iniziative per la diffusione del Movimento per la Democrazia La Rete può chiamare i numeri che vi metteranno in contatto con le nostre sedi locali: 06/68300447, 06/68300448. Chi volesse sostenere economicamente il programma della Rete può inviare un contributo con un versamento sul conto corrente postale n. 43799006.",NA,NA
